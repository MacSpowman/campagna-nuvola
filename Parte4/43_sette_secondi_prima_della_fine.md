# SETTE SECONDI PRIMA DELLA FINE

Frei, in sogno, non riesce a distinguere la realtà dalla finzione. Vede le persone lì presenti nella stanza, ma non riesce a riconoscere Siri, poiché sembra un'altra persona a lui conosciuta: il suo viso è comfortevole e mette Frei a proprio agio. Harribel la abbraccia.

Anche Alphonse, sedendosi per terra, si addormenta e riesce a percepire le persone a lui care come presenze positive, nonostante non riesca ancora a ricordarne i volti; anche Mia riesce a riposarsi, fino a sentirsi più forte di Alphonse. Al suo risveglio, il Capitano dei GEARS fa un cenno d'intesa al marito e cerca un oggetto che possa fungere da ricordo del momento di quiete. L'odore percepito dallo Spettro è ancora presente.

Dopo aver udito uno strano rumore, una musica si diffonde nella stanza e Mia trascina Alphonse al centro per iniziare a ballare. Anche l'odore accompagna i due in questo dolcissimo momento, fino al momento in cui la Mira approda alla Vrata.

Kael chiede conferma ad Aeria delle intenzioni del maggiordomo, chiaramente violente. All'ingresso della villa, l'unica ad accorgersi della presenza di Noelle che copre le spalle di Kael è Aeria.
Giunti alla sala delle riunioni, Kael è l'unico a essere accolto da una Stjena impegnata nel mezzo di una riunione importante. La discussione verte sulle sanzioni economiche richieste alla Isiko a causa dei gravi danni subiti dalla Vrata: a tal proposito, data la pena già scontata da Valentia, l'intera responsabilità sarà necessariamente addossata ai generali, al momento scomparsi.
A garantire per un nuovo equilibrio sulla nave dei Magis e sulla Prinz dopo l'evacuazione in massa è il Naga, che fa affidamento sulla presenza di Noah per mostrare di avere sotto controllo tutta la situazione.
L'accordo finale tra Stjena e il Magis è la consegna dei generali della Isiko per il condono totale dei debiti e l'appoggio politico per il nuovo Capitano.
Al termine della riunione un Camus, in vece della Sleeb, consegna a Kael il permesso di attracco per il gruppo in arrivo e riferisce le informazioni giunte dall'unico contatto che ha con la Tesz: tutta la popolazione è tenuta prigioniera lì e l'avvicinamento alla Prinz sembra non essere legato solo alla richiesta dei Naga. Inoltre la Mira è sparita improvvisamente e nessuno riesce a contattarla.
Terminato l'incontro con il responsabile dei servizi segreti, il gruppo riesce a sentire, in uscita dalla casa, un telegiornale in cui si annuncia l'avvicinamento della Mira alla Vrata per ordine di Halcon, tornato dopo un lungo periodo di assenza.
La presenza del Generale della Mira mette di buonumore tutto il gruppo, che si dirige di corsa al porto.
Lì, in attesa dell'attracco, Xanasee e la propria guardia si dirigono in fretta a fare shopping, mentre Kael e Aeria hanno modo di parlare.

La ragazza è preoccupata per l'eventuale nomina a Capitano, ma soprattutto decide di farsi carico dell'apprendimento all'utilizzo dell'amplificatore. Tutto ciò è legato a una delle sue due uniche missioni: proteggere la vita di Kael e semplificarla a costo della propria. Aeria porterà a compimento l'altro suo obiettivo nel momento in cui si separerà dal protetto, non senza dimostrare un po' di gelosia nei confronti di Noelle, non ritenuta all'altezza del ruolo. Quando la tristezza prende il sopravvento di entrambi, dalla Mira iniziano a scendere delle persone.

I gruppi delle due camere si ricongiungono e Rick ferma Frei per chiedergli spiegazioni sull'aspetto di Siri. Quando lo Sleeb gli racconta ciò che sa - anche delle difficoltà oratorie e del casco che aveva quando l'hanno trovata nella cella dei GEARS - il fratello di Al è molto corrucciato e chiede quindi di parlarle.

Al chiede a Mia di contattare Parnassus per avere informazioni sul dispositivo installato sulla nave dei GEARS, avendo un riscontro positivo. Si avvicina inoltre il periodo dei reclutamenti per la ciurma, cosa che mette di buonumore la donna. Il gruppo, nonostante ciò, è estremamente in ansia per il recupero di Kael ed escono dall'ostello, non prima che la donna si sia fermata a salutare la locandiera. L'anziana le sussurra qualcosa e Mia riferisce ad Alphonse che questa è un'ottima complice.

Lungo la strada la piratessa si ferma per reclutare la guardia che li aveva fermati il giorno prima, obbligandola a guidare la nave che li condurrà alla Vrata.

