# UN BRUTTO PRESAGIO

Aeria è molto lusingata dalle parole del Naga, ma cerca di non pensarci e sposta il discorso sull'immediato futuro, così Kael e il resto del gruppo non perdono tempo e iniziano ad avviarsi verso la nave di Aeria. Valentia, parlando con Noah, svela che il dispositivo rubato da Aeria e Xanasee è effettivamente un amplificatore mentale, e che la persona che sa usarlo meglio non è più lei, ma un altro Magis. Così dicendo, sembra guardare Aeria, ma Kael non ne è certo.
Kael è attraversato da un brutto presentimento per tutto il tragitto e a causa di ciò non interviene più nella conversazione. Arrivati alla nave, però, Kael si ricorda di non poter ancora partire, dovendo attendere l'arrivo del resto dei GEARS. Kael chiede quindi di dirigersi fino alla residenza del Capitano Stjena, nonostante la figlia le abbia già riferito tutto ciò che è successo sulla Vrata.
Il Naga però si accorge di non ricordare più la strada, così si mette in contatto con Martia e le chiede le coordinate.
Giunti sul posto, l'assenza del maggiordomo, insieme alla brutta sensazione, preoccupano Kael, che chiede ad Aeria di controllare se in casa ci sia qualcuno. La ragazza avverte la presenza di qualcuno e il gruppo si ferma, ma in seguito a una telefonata al Capitano la situazione si tranquillizza.
Stjena indica lo scantinato come luogo per tenere al sicuro Valentia e il gruppo si dirige proprio lì. Kael, sovrappensiero per gli ultimi avvenimenti e ansioso di ricongiungersi con il gruppo, non presta particolare attenzione al fatto che il lucchetto dello scantinato fosse già stato rimosso, come Xanasee gli fa notare.
All'interno c'è una persona che si aggira nell'ombra: è il maggiordomo, che ancora grondante di sangue si avvicina al gruppo. Kael, nonostante i sospetti, gli affida Valentia.
La prigioniera, ormai certa di non riuscire a sopravvivere, dice a Kael che Tullius è sulla Tesz. Usciti dalla stanza, si lasciano la porta alle spalle, che si chiude con un cigolio inquietante.

Alphonse chiede a Frei di richiamare 15 e 06, dei quali lo Sleeb è ormai a capo. Il primo dei due Indomiti riferisce che i due stanno consegnando Geko alla sua stessa caserma a causa della sua reazione violenta al risveglio. Frei chiede di non portarlo da nessuna parte, tenendolo nascosto vicino al mecha.
Mia, improvvisamente, cade lentamente per terra e viene afferrata da Alphonse. Il suggerimento di Mia di andare a riposare non viene accolto piacevolmente da Al, che ricorda ancora gli avvenimenti della Isiko. Gli Indomiti però si offrono di sorvegliarli, concedendo loro un riposo più sereno.
15, che conosce molto bene la Mira, fa loro strada verso l'albergo della Mira dove alloggeranno. Giunti alla destinazione, non propriamente di lusso, 06 si ferma e fissa l'insegna. 15 sussurra in silenzio qualcosa verso il proprio simile e fa cenno di entrare. Frei chiede loro se lo conoscessero, così 06 mostra un orologio da taschino che contiene una foto di quel posto e due persone.
Con fare malinconico, l'Indomito si dirige alla reception, dove la moglie, ormai anziana, offre loro delle stanze.
La locandiera insiste sulla necessità di dare a Siri dei vestiti e si sorprende che la creatura meccanica abbia pagato un importo molto più grande di quello richiesto per il pernottamento, ma il silenzio non dà risposte all'anziana signora, che ricorda con dolcezza la loquacità del marito.
Giunti alle camere, Frei trova un vestitino per la ragazza e torna nella hall per chiedere alla donna di poterlo acquistare.

Nel mentre Al poggia Mia sul letto, che ringrazia tutti con un sorriso. Anche Echo si siede sul letto e si distende tra le braccia di Mia e Al fa cenno anche a Michael, ma Rick provoca Alphonse dicendo che avrebbe voluto insegnargli a "essere uomo", rinunciando dopo il cenno del fratello. 
Al risponde anche alle provocazioni suggerendogli di dormire per terra. Un po' irritato, si siede in un angolino. Con la disposizione decisa dal gruppo, tutti riposeranno sorvegliati dai due Indomiti.

Frei, Harribel e Siri, nell'altra stanza, si addormentano, sorvegliati da 17. Il rapporto tra Frei e Siri 

