# CORPI

15 è il più anziano degli Indomiti. Il suo nome da umano è Felix.

Quando tutti si affacciano, vedono le navi e Mia inizia a spiegare la tradizione. Il primo reclutamento del Capitano è avvenuto l'anno prima, quando ha sostituito Mirius e Garrett.
Mia è un po' incerta sul numero di nuove reclute, visto che i GEARS hanno reclutato più gente in itinere che durante le selezioni; Noah si chiede come facciano a non farsi trovare, così Mia replica parlando dello schermo di Parnassus.
Noah potrebbe aver avuto una reazione al nome del padre di Al e Rick, ma nessuno se n'è accorto.
Quando Mia chiede chi ha esperienza con i reclutamenti, Frei viene a conoscenza del fatto che sarebbe dovuto essere prigioniero fino a questo giorno, quando avrebbe affrontato altri quattro pretendenti per più turni, fino al mommento della valutazione.
Per quest'anno i GEARS non presenteranno pretendenti, quindi le venticinque navi circa si affronteranno in cinque turni, con un rappresentante per ogni nave. Mia dovrà presenziare, ma dovrà fare attenzione per le condizioni attuali di Alphonse. Harribel si offre di tenere a bada Frei per evitare liti e incomprensioni.
Xanasee comunica che mancano sei ore all'arrivo e che c'è la possibilità di riposare un'ultima volta prima dell'attracco.

Mia e Al parlano del desiderio da esprimere per far tornare Evelynn allo stato fisico, ma Mia non è convinta per le ripercussioni che la cosa potrebbe avere. Oltre al discorso sulle manifestazioni runiche incontrollabili, per le quali il Capitano si assumerebbe ogni responsabilità, emerge l'ossessione di Parnassus per la Runa.

Harribel istruisce Frei sulle responsabilità per le selezioni e gli chiede quali saranno i suoi parametri per decidere chi sia degno di essere un pirata dei GEARS.
"La lealtà prima di tutto" risponde Frei. "Abbiamo già ricevuto una pugnalata alle spalle e la ferita è ancora aperta. Abbiamo bisogno di lealtà... E famiglia". Famiglia che Harribel ha ritrovato così come sta facendo Frei.
La presenza di Noelle/Sun turba lo Sleeb, ma Harribel lo rassicura ancora una volta, spiegandogli che nonostante la sfiducia del mondo verso entrambi, la ragazza sa di non aver sbagliato a scommettere su di loro. La discussione si chiude con i due, che sussurrandosi per la prima volta un "Ti amo", si rintanano sotto le coperte.

Kael e Aeria, arrivato il momento di riposare, cercano di portare Felix in una delle camere con loro per tenerlo d'occhio, ma mentre cercano di trasportarlo quest'ultimo si sveglia e, resosi conto del successo dell'operazione, continua a ringraziare Kael. Quando il gruppo si sposta verso l'ascensore, da lì escono Mia e Alphonse che si fermano di colpo di fronte alla scena.
Mia chiede di restare da sola con l'ex-Indomito, destando la preoccupazione di tutti. Kael non indaga oltre e accetta, ma quando sale sull'ascensore si accorge che Aeria è distratta. Quando l'ascensore parte, Aeria spiega che "Mia è pur sempre Mia".

Il Capitano dei GEARS chiede a Felix l'età (novant'anni) e gli spiega che ha intenzione di affidargli un compito a cui egli in primis potrebbe adempiere. Al inizia a discuterne con lei, scoprendo che la ragazza vuole far esprimere all'Umano il desiderio per evitare la devozione alla Runa nel lungo periodo. Al è contrario, essendo consapevole che non a tutti è concesso esprimere il desiderio e per giunta sarebbe comunque una propria responsabilità.
Al è ormai convinto che non tornerà più come prima. Mia smette di rispondergli e, in lacrime, inizia a interrogarsi sull'odio che prova. Alphonse è alimentato dall'odio? O smettere di provarlo lo potrà portare nuovamente verso l'umanità? Alla fine, Mia, stanca della situazione, si convince ad accettare la prospettiva di Al e si propone di convocare Frei e Kael per la questione.
Felix, decidendo di godersi la vista del ponte, si fa lasciare lì dalla coppia.

Kael, dopo un minuto di silenzio, convince Aeria a dormire nella sua stessa stanza, anche se in letti separati. La tensione e l'imbarazzo sono molto pesanti, soprattutto per la formalità che la ragazza pone nei confronti del Magis. I due si scambiano dei portachiavi-pupazzetto di stoffa aventi le loro figure, promettendo di prendersi cura dell'altro come avrebbero fatto per le loro effigi.
Kael cerca di stemperare la tensione con qualche battuta, ma intanto Mia urla nel corridoio per attirare l'attenzione. Frei non risponde alla chiamata, ma il Magis si affaccia alla porta. Il Capitano spiega la questione, riponendo in Kael la fiducia sulla decisione spinosa.

