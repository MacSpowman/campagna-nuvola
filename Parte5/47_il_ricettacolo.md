# IL RICETTACOLO

Il bobino rilascia una nube che allontana ognuno dai propri compagni e impedisce la visione; Al inoltre non riesce più a sentire l'odore di Evelynn. 
Quando la nube si dissolve, l'abitante della Prinz si avvicina ad Alphonse, che avverte una flebile voce: "Qual è il tuo desiderio?"
Aeria intanto si riavvicina a Kael, che vuole fare un ultimo tentativo di dialogo: il Magis parla del proprio sogno di vedere le razze della Nuvola convivere pacificamente e il bobino sembra ascoltarlo.

Infatti il bobino afferra Kael, lo porta davanti a sé e inizia a tornare nella sua giacca, ma non si ferma lì. Gli dice di averlo sottovalutato e che è un ricettacolo perfetto; non si limita però agli indumenti, infatti continua fino agli organi interni, causando il sanguinamento di Kael, l'espulsione del suo occhio meccanico e il suo svenimento.

Da Kael viene emanata un'intensa luce che acceca tutti tranne Frei. Lo Sleeb vede una figura avvicinarsi a lui, che gli appoggia una mano sulla spalla e gli sussurra la sua approvazione per l'eredità che porta, prima di svanire nel nulla. Non è l'unica cosa che Frei vede, infatti: prima che Kael si risvegli, aiutato da Rick e Aeria, al suo posto Frei vede il Monarca, prima in piedi e poi disteso per terra.

Kael si risveglia pieno di energie e con entrambi gli occhi; in più è consapevole di un mutamento della sua abilità mentale, ma non sa ancora spiegarsi cosa sia successo. Sa solo che del bobino non c'è più traccia.

Al, Mia e Frei tornano su, accorgendosi di aver lasciato i bambini da soli con Noah e Siri, ma in cima alle scale non vedono altro che una scia di sangue fresco.


