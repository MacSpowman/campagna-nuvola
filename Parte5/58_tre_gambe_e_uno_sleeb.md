# TRE GAMBE E UNO SLEEB

Un bagliore acceca tutti nella sala, fatta eccezione per Al e Kael. Lo Spettro vede tra le anime due figure distinte: Eva e Lynn sono di nuovo separate. Kael, incredulo, si domanda se le due Bobine siano tornate come prima grazie alla propria abilità mentale, non prima di essersi accertato di non aver subito effetti della Runa.

Al termine del bagliore, le due ragazze cadono per terra svenute e Kael corre ad aiutarle

Con Harribel, salgono Frei e Noah, che in particolare finge di non aver subito gli effetti del bagliore. Alphonse chiede a Mia di parlare "in privato" di Garrett, promettendogli di ritrovarlo nonostante tutto. Gli sposi concordano sulla necessità di riposare, pur comprendendo l'urgenza della questione degli allievi del Maestro. Lo Spettro comunica con Kael, affidandogli le cure delle Bobine.

Sul ponte, Fohen, che non ha mai perso i sensi, continua a soffire e lamentarsi, mentre tutti gli altri (BLARGHHH, G, Porter, il pirata tentacolare ed Electric Sheep) osservano gioiosi una fiancata della nave, festosi. Alla ringhiera del ponte c'è appesa una corda, alla cui estremità è legato Burian. Frei non ha neanche il tempo di riprendere BLARGHHH: lo Sleeb enorme gli passa il prigioniero immediatamente. Mia osserva la scena in silenzio, osservando che ciò che è rimasto di Burian è solo la metà inferiore del corpo. Frei, accortosi dell'errore, lancia via le gambe che aveva in mano. I due si interrogano su cosa fare di Fohen, chiedendosi se sia il caso di metterla nella prigione, così lo Sleeb, seguito da Harribel, decidono di lasciarle le loro stanze, dormendo loro nella cella. Lo Spettro vorrebbe sfruttare l'abilità mentale di Kael per ottenere informazioni, ma fa anche notare la stanchezza del Magis dopo l'esperienza.

Ora che sono tornate, Eva e Lynn hanno bisogno che qualcuno si prenda cura di loro insieme a Kael: la proposta di scegliere un candidato come ultimo test lascia tutti un po' perplessi, ma Frei, tra tutti, si convince che G sia una buona idea.

Mentre le due Bobine attraversano tutte le superfici del bar nel sonno, Rick chiede a Kael la loro natura. Il Magis lascia intuire la risposta, quando Roxanne, infuriatissima, si trascina il ragazzo per poi iniziare a picchiarlo sonoramente appena usciti dalla stanza. Al risveglio di Eva, la Bobina ringrazia Kael, che si ritrova a dover rifare i convenevoli. Aeria, che intuisce la loro incapacità di combattere, decide di restare sulla nave dei GEARS per insegnare loro delle tecniche di autodifesa. 

In quel momento i gruppi si ricongiungono: dall'ascensore arrivano Mia, Alphonse, Frei, Harribel e G con in braccio Fohen. Eva manda un abbraccio a distanza ad Alphonse, che purtroppo non può ricambiare. Mia affida a Xanasee il compito di perlustrare la nave ormai abbandonata e chiede a Kael di rimuovere i circuiti non essenziali da G, palesemente ubriaca.

Kael, Aeria, Frei, Harribel, G, le ragazze e Fohen giungono al piano delle camere, dove Frei porta la prigioniera nella propria stanza, alla quale viene data una pillola di un medicinale sconosciuto, chiamato "Basineth", che viene poi requisito de Frei, insieme al pugnale di Fohen; il Magis porta invece le due Bobine nella stanza di Harribel e le affida al robot, che si offre di raccontare le numerosissime storie del proprio database. Mentre Frei e Harribel si dirigono verso le prigioni, Kael e Aeria si salutano con un momento di profondo imbarazzo di quest'ultima, che corre verso la propria stanza solo dopo che Kael gliel'ha indicata. Kael, tornato in camera, crolla sul letto.

Giunti al piano più basso della nave, la coppia sente un rumore metallico. Michael, accorgendosi dell'arrivo dei due, tenta di nascondere goffamente l'armatura di Echo appena terminata. Lo Sleeb aiuta la ragazza a togliersela, mentre Harribel non riesce a resistere alla tenerezza dei due ragazzi. La coppia si sistema quindi nella cella senza letti, dove i due si addormentano con Frei che fa da materasso ad Harribel.

Mia e Al si incamminano verso il laboratorio e incontrano Rick, Parnassus, Borg e Roxanne. Mentre Borg sgrida Roxanne per il suo atteggiamento troppo forte nei confronti di Rick, quest'ultimo rinviene e parla della sua difesa fallimentare, mentre la ragazza tenta di stemperare la tensione. Il tentativo però diventa un'uscita infelice sulla figura genitoriale di Parnassus e sulla cura dei propri figli: Al coglie l'occasione per chiamare il fratello in disparte e dirigersi al laboratorio, dove avrebbero dovuto trovare 12. Ad attenderli vi è effettivamente l'Indomito, ma disattivato e immerso in una vasca verticale. Qui i due fretelli iniziano a riflettere sulle azioni di Parnassus e su cosa abbia raccontato e Mia inizia a sentirsi fuori luogo, ma Al la rassicura facendo leva sulla sua necessità nella comunicazione con Rick.

Improvvisamente, il gruppo inizia a sentire il ticchettio di un orologio proveniente dalla vasca. È troppo tardi quando si accorgono che il timer ha raggiunto lo zero.
