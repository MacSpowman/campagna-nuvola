# SOLE DI MEZZANOTTE

Tutti i concorrenti restano basiti, tranne Coajh e BLARGH, mentre Porter, adirato, interroga i due sulla loro identità, chiedendosi se si tratti di un piano dei GEARS.
Frei e Aeria, con un cenno d'intesa, sono pronti per uno scontro a distanza, mentre tutti sono poco contenti della presenza degli allievi del Maestro.
La donna, su invito di Frei, si presenta: il suo nome è Fohen e il suo compagno è Burian. Le loro intenzioni non sono ostili, ma si ritengono ospiti dei GEARS e hanno l'obiettivo di recuperare due cose. La prima delle due è riportata su un foglietto passato a Frei. 

> "Se le cose dovessero andare male, tornate a recuperare gli antichi progetti"

Frei non è in grado di capire quale sia l'ubicazione di tali progetti, quindi propone di chiedere al Capitano, che prontamente si rivela essere il loro secondo obiettivo. Un ulteriore invito al chiarimento di Frei non trova riscontro.
Una risata spezza il silenzio. Noah si avvicina con un sorriso beffardo.

> "AH AH AH! Credevo che non vi avrei più rivisti!"

Burian, incredulo per la presenza di Noah, si appella a lui come "primo della classe" e coglie l'occasione per rinfacciargli il fatto che la sua posizione sia stata una benedizione per il monarca. Frei interrompe la conversazione per chiedere ancora una volta spiegazioni, in particolare per la questione dei due individui che si proclamano "Monarca". I due sono convinti che Mia sia cosciente della situazione e che sia disposta ad aiutarli. Mentre l'uomo continua a sottolineare a Frei il loro legame con Mia e il Maestro e quanto sia contento della morte dell'assassino del Maestro, Fohen si avvicina verso Aeria. Chevalier si sta facendo un tè; Porter e G corrono oltre Frei, superando il suo campo visivo. Alle parole dell'allievo del Maestro, Frei si gira e vede Aeria stesa per terra, così corre ad aiutarla.

Alphonse sente un vociare soffuso e una voce che discute con Rick, seguiti dalla visione dell'aura del fratello che viene lanciata nella stanza violentemente. Un colpo di pistola, esploso dalle spalle dello Spettro, finisce sul legno della porta, come colpo di avvertimento. Mia minaccia l'intrusa, che le chiede se l'ha già dimenticata.
Le provocazioni di Fohen su Alphonse non bastano, così quest'ultima prova a colpirlo e Al prova a difendersi con gli artigli, rompendole l'armatura sul braccio. Lo Spettro prova a dimostrarle la pericolosità del contatto afferrandole il braccio e Mia, alzandosi pur se affaticata, riceve una risposta da Fohen.

> "Non è un rapimento, vogliamo solo riportarti a casa! Ho dedicato la mia vita alla causa del Maestro"

Mia la intima ancora una volta di lasciare la nave e fa cenno ad Alphonse di lasciare il braccio. Fohen paragona Mia al padre, riferendosi ai CLAW come uno scalino per le sue vere ambizioni, ma il Capitano nota del sangue sull'armatura dell'Allieva.

Kael si sveglia di soprassalto a causa delle esplosioni e si dirige immediatamente all'esterno. Lì incontra Electric Sheep e il GEARS con i tentacoli, ai quali racconta ciò che ha notato. Il gruppo, attendendo che l'ascensore si liberi, si confronta brevemente sul ritorno del Magis e si dividono i piani da controllare. Kael e l'altro si dirigono al piano del bar, dove vedono il fumo provocato dalle esplosioni. Il pirata corre verso il laboratorio, dove Parnassus e Rock continuano a lavorare sulla schermatura. Borg viene invitato a unirsi al gruppo di ricognizione e chiede a Kael quale sia il suo vero schieramento.

Frei corre verso Aeria, ferita alla gamba appena al punto da non permetterle di camminare. La Magis è stata avvelenata come misura di sicurezza e Burian si offre di curarla con l'antidoto, a patto che Mia vada con loro.
Kael giunge sul ponte, dove il fumo non gli permette di vedere nulla, ma viene guidato dal pirata muto verso il pavimento, dove Aeria si rasserena vedendo il suo protetto. Burian, vedendo Kael, afferma di poter finalmente ragionare con qualcuno e rivela al Magis la parentela tra Mia e il Maestro. La ragazza era stata affidata a Garrett e Mirius per tenerla lontana dai pericoli, fino al momento in cui si sarebbe rivelata utile come "Piano B". L'ormai ex-Naga gli chiede dunque se l'allievo conosca o meno l'effettivo piano principale del fu Maestro.

Mia e Alphonse, apprendendo che Rick e Aeria sono stati avvelenati, si consultano e arrivano alla conclusione che devono contattare Kael per curare il fratello di Al. Mia, singhiozzando, chiede al marito di restare accanto al fratello. Ma lo Spettro è stanco di essere piegato alla volontà degli altri e comunica alla moglie di voler ferire la donna e trascinarla con Rick sul ponte per recuperare l'antidoto.
Con la carica, Alphonse si accorge che l'armatura della donna rilascia veleno al contatto, mentre Fohen urla per il dolore. Lo Spettro l'afferra, mentre Mia trascina Rick in tutta fretta verso l'ascensore.

Burian rivela a Kael che non solo Aeria, ma anche un altro loro alleato è stato avvelenato, ma mentre Kael gli tiene testa e chiede l'antidoto, l'ascensore si apre. Fohen, urlando, implora l'alleato di cedere loro il siero, quindi Burian aspira tutto il fumo nella propria armatura. Alphonse nota che sta per rivelare la sua natura runica, così continua a far del male a Fohen, che interrompe la frase tra le urla. Tutti gli altri, però, con la nebbia diradata, notano che qualcosa non va.

Noah considera la coppia come il fallimento del Maestro, così come Burian ritiene il monarca solo un fantoccio. All'ultima richiesta del siero, Burian rilascia nuovamente il fumo, decidendo di salvare almeno sé stesso. Kael gli punta il moschetto, mentre Frei si lancia per placcarlo. I due iniziano a lottare rotolandosi sul pavimento del ponte, quando entrambi vengono sollevati da BLARGH, che li tiene tra i pugni e li agita per diradare il fumo. I due vengono lasciati e Frei vomita per la nausea, ma prima che quest'ultimo tocchi il pavimento, viene riafferrato e appoggiato delicatamente. Frei riprende la carica, prendendo la testa di Burian.
L'ira di Frei causa l'attivazione della Runa, che frammenta l'armatura di Burian e lascia cadere due oggetti, dei quali uno dei due è l'antidoto. Porter afferra la boccetta e la porge ad Alphonse, ma quest'ultimo indica Harribel per evitare danni.

Kael nota la situazione di Burian, che è rimasto in mutande. Mentre il Magis si gira, si accorge che G ha raccolto un'altra cosa: una fotografia della sorella del Maestro. Il robot, parlando con Kael, gli dice che ormai non è più una minaccia.

> "È IL MOMENTO DI FARE I PIRATI!"

Mia chiede chiama Xanasee con la radio e le chiede delle cime per occuparsi dei due "ospiti", mentre Alphonse comunica ad Harribel di prendersi cura anche di Fohen, nonostante tutto. La ragazza somministra l'antidoto a entrambe le vittime, che riprendono colorito e si rimettono presto in sesto.
Xanasee invita Frei a tornare a riposare, tentando anche di risparmiare lo "spettacolo da pirati" ai ragazzi. 
Kael declina l'invito di Mia a guidare l'esecuzione, dirigendosi verso Aeria e il resto del gruppo, mentre Alphonse si dirige nella direzione opposta: non riesce a capire cosa stia succedendo, ma sembra che molti si stiano divertendo molto. Frei, sentendosi stanchissimo e comincia a collassare per terra.
Il Capitano, come da tradizione dei GEARS, lega una cima alle gambe di Burian e l'altra al parapetto del ponte. Appena svegliatosi, l'allievo del Maestro si accorge di non avere più l'antidoto, ma soprattutto la foto. Quando Kael sente nominare la foto, si gira prontamente e chiede maggiori informazioni all'uomo in punto di morte, non ricevendo risposte, ma solo conferme della loro devozione. Il Magis quindi suggerisce al Capitano di risparmiarla, nella speranza che Aeria si riprenda in tempo per ottenere informazioni. Mia accetta, anche sotto le pressioni di Alphonse e Frei, con le ultime forze, si fa passare la foto da Kael.