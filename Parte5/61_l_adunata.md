# L'ADUNATA

Kael rimette a posto l'armadietto del bar così come ricorda di averlo trovato, prima di rimettersi a fare colazione.

Frei sceglie di non dormire e di correre verso il ponte, dove incontra Electric Sheep, il pirata tentacolare, BLARGHHHHH, Chevalier e Coajh; di Xanasee non c'è traccia. La piratessa cerca di attirare l'attenzione di Frei e inizia a seguirlo, ma viene ignorata dallo sleeb che entra nella navicella, urlando.

Sul pavimento all'interno della nave, la radio ha ancora la chiamata aperta, ma anche lì la sorella non è presente. L'unico dettaglio fuori posto è la presenza di alcuni graffi sulla radio, chiaramente lasciati da una mano. Esaminando il telefono, Frei si accorge che sono anche sulla plancia, che il tentacolare sta analizzando. Sullo schermo, indicato dal pirata, ci sono ben due graffi, ai lati dello schermo contentente le informazioni di navigazione. Electric Sheep è sicura che nessuno possa aver lasciato la nave e che quindi Xanasee, a meno che non se ne sia andata di propria iniziativa, deve essere ancora lì. Nella cabina trovano una cassetta contentente foto e delle boccete dello stesso medicinale usato da Fohen: Frei affida a Electric Sheep il contenuto, da portare a Michael, fissando come luogo dell'appuntamento le stanze dell'equipaggio.

Uscendo dalla nave, lo Sleeb calpesta un foglietto di carta: è un report di qualcuno che stava analizzando il computer di bordo della nave, con tutte le informazioni sul sistema e sulle risorse della nave, incluse mappe galattiche e referti medici e parcelle di ordini di materiali chimici. Le informazioni sono state lasciate bruscamente a metà. Frei conserva il foglietto e corre verso la propria stanza, dove dovrebbe trovarsi Fohen.

Nella stanza, Frei trova Fohen addormentata e nota che le medicine sono in un posto diverso da dove ricordava di averle lasciate, così prova a svegliarla. La ragazza, con una flebile voce, continua a chiedere la "medicina", mentre fa cadere per errore la boccetta. Frei, afferrandola al volo, riesce a passargliela; Fohen, ingerendo l'ultima parte rimasta, inizia a piangere, comunque non sapendo dire se qualcuno sia entrato nella stanza. Quando le viene chiesto di eventuali esseri viventi pericolosi provenienti dalla loro nave, la donna si stringe il petto, in preda alle convulsioni, come se i propri arti stessero ricrescendo. Il suo urlo assordante attira l'attenzione di tutto l'equipaggio.

Alphonse, accorgendosi dell'urlo, si accorge che qualcosa è cambiato nell'aura di Fohen. Mia, svegliatasi di soprassalto, decide seccata di non preoccuparsene. Sotto le pressioni del marito, il Capitano comunica a tutta la nave la necessità di sorvegliare la prigioniera. Alla chiamata rispondono Frei, che è già sul posto, e Kael che si affretta a raggiungerlo. Nella fretta della situazione, Mia viene convinta da Al ad alzarsi dal letto e occuparsi anche della chiusura delle selezioni. Alphonse la prende in braccio e la porta sul ponte.

Tra le urla e i gemiti di dolore, Fohen cerca di sussurrare qualcosa, mentre negli occhi si concentra moltissimo sangue. Frei prova a parlarle, ma viene afferrato flebilmente al collo.

> "Non... Avvicinarti... Al Basinet... Le scorte sono centellinate e servono ormai... Solo io..."

La ragazza perde la presa quando dice conferma il sospetto che la medicina sia solo per umani. Frei le comunica della morte di Burian per mano di BLARGHHHH quando Kael giunge sul posto. 

> "Lui era tutto ciò che mi rimaneva. Ora io non ho più nessuno e nulla. Sleeb, tu mi hai imprigionata qui perché desideri delle informazioni? Dopo mi permetterai di scomparire? Ti chiedo solo di uccidermi. Non posso più sopportare questo peso da sola, adesso. Non c'è più niente da fare..."

Frei conosce le sensazioni di Fohen, così tenta di convincerla a non lasciarsi andare e, prendendola per mano, la invita a unirsi agli Arditi, quando la Nuvola sarà al sicuro, assumendosi ogni responsabilità per quanto riguarda le ripercussioni dei pirati. 

> "Se ti senti morire, allora fa' che Fohen sia morta metaforicamente e rinasci come una nuova persona, senza passato con un nuovo nome e con nuovi obiettivi."

La ragazza si rivolge poi a Kael.

> "E tu? Ti unirai a lui?"

Kael non sa cosa farà nel futuro e cerca di incoraggiarla indirettamente alla ricerca di un nuovo obiettivo. Al termine della conversazione, Frei chiama Kael all'esterno per parlare della scomparsa di Xanasee e del presunto individuo che gira per la nave all'insaputa di tutti. I due confrontano le informazioni a disposizione e iniziano a cercare sul piano. A metà conversazione, Rock e Porter escono dalla stanza, con il primo che continua a lamentarsi del secondo, prendendo l'ascensore e andando via. Kael sbircia velocemente nella stanza di Eva e Lynn, dove la situazione è rimasta tale e quale; decide quindi di avvisare Aeria. Frei intanto contatta Mia per avvisare dell'emergenza: il Capitano, allarmato per la possibile morte della ragazza, chiama una riunione di emergenza sul ponte, con l'eccezione di Rick.

L'ascensore si apre ed Electric Sheep parla di un "casino" successo con Michael, che solo dopo le sollecitazioni dello Sleeb, riferisce che si tratta dell'idea del ragazzo di costruire un'armatura. La pirata dice anche di aver nascosto gli oggetti trovati sulla nave nelle prigioni.

Aeria, nonostante il riposo estremamente rinfrescante, si allerta per la notizia di Kael e per la convocazione. Preoccupata per Xanasee, si toglie i tacchi quando Kael la trascina verso l'ascensore, tenendola per mano. La porta di Roxanne si apre mentre le porte dell'ascensore si chiudono con i quattro.

il pirata tentacolare, BLARGHHHH, Coajh, Chevalier e Borg sono già sul posto. Né Eva, né Lynn né G sono sul posto. I primi ad arrivare dopo il richiamo sono proprio i pirati nell'ascensore (Frei, Kael, Electric Sheep e Aeria). Alphonse fa loro un cenno per invitarli a parlare. Kael chiede ad Al di identificare il barista sulla nave, che probabilmente è nella propria stanza a dormire, ma la sua aura non è sufficientemente distinta perché possa affermarlo con certezza. Viene anche riferito che qualcuno ha frugato negli effetti personali di Alphonse e, nonostante i commenti negativi di Mia sul Magis, la conversazione torna sulla persona misteriosa a bordo. Durante il confronto delle informazioni, dallo stesso lato del ponte escono Harribel e i ragazzini, chiaramente reduci da una discussione accesa. Improvvisamente, qualcuno si avvicina all'altro ascensore e subito dopo si attiva: da lì Roxanne si aggiunge al gruppo, assonnata.
