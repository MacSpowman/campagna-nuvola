# IL LEGAME, PARTE SECONDA

L'equipaggio si raduna al bar. Frei si avvicina a Noah per spiegargli la situazione, parlando del contratto con la Runa, dell'armatura e della soluzione trovata per evitare l'esplosione della creatura runica. Il monarca contesta le decisioni prese per la sicurezza, considerando il rischio che la bambina potrebbe allontanarsi autonomamante al proprio risveglio, ma secondo Kael le probabilità sono minime.

Kael si posiziona in modo tale da far vedere a tutti il proprio terminale, mentre Frei chiede ad Alphonse qual è lo stato attuale dell'anima di Carisma. Sebbene il corpo sia ancora dormiente, l'anima si sta dimenando e prende la forma di una persona che si stiracchia. Improvvisamente, invece di esplodere, l'anima si divide e una delle due parti inizia a dirigersi verso la nave a tutta velocità.

Parnassus interviene.

>"Ormai non si può più femare. Non sappiamo dove sia finita l'anima, né quale sia il criterio con cui la persona per il legame è stata scelta, quindi non ci resta che fidarci l'uno dell'altro."

Dopo poco tempo, Carisma si sveglia e vede l'equipaggio dal terminale. Quando viene a scoprire che è passata un'ora dalla morte di Chevalier, constata che ci è voluto molto più tempo del solito, sottolineando che è successo molte altre volte e chiede di poter tornare, dovendo ricongiungersi con l'altra persona. Le domande di Kael però la irritano, quindi si rifiuta di rivelare l'identità del proprio nuovo partner e decide di portarlo con sé quando abbandonerà il gruppo una volta arrivati sulla prossima nave. Alphonse, preoccupato, le chiede se lo condannerà a morte quando non le servirà più.

>"Sì, ma non quando non mi servirà più. Accadrà quando arriverà il momento della sua morte. Lo decreta ciò che mi viene detto. Ma so che la cosa non andrà avanti in eterno."

Lo Spettro le chiede di descrivere l'aspetto dell'individuo che ha stipulato il contratto, ma la bambina ricorda solo che è una creatura della Runa, perché non lo vede da troppo tempo. Poiché non riesce più a respirare, Alphonse la guida nell'utilizzo della nave per tornare dai GEARS.

>"Adesso la distanza è sufficiente, grazie."

Nonostante l'insistenza, Carisma continua a negare di poter rivelare l'identità del legame, poiché è la volontà di quest'ultimo a negarlo. Inoltre non c'è modo di evitare che i due se ne vadano, perché lei l'ha già visto. Kael le chiede se c'è la possibilità di conoscere l'identità dei precedenti legami, scoprendo che è solo dopo la morte che il vincolo di segretezza viene meno. Alla richiesta di conoscere le ultime persone che hanno preso parte al contratto, la bambina accetta, precisando che lo farà solo dopo aver riposato, vista la stanchezza e che dopo lascerà i GEARS, non avendo piacere nel restarci.

>"Non ho sempre visto nel futuro. Da quando tutto questo è cominciato, ho avuto la possibilità di farlo. Riesco a sentire il futuro, ma non lo vedo con gli occhi e nel vostro futuro la Runa è presente. Se la Runa è presente, allora è presente anche la creatura con cui ho stretto il patto."

Alphonse si augura di poter portare Carisma ad assolvere al proprio ruolo, evitando la morte di altre persone, ma le uniche informazioni che Carisma possiede sono comunque riservate al proprio legame. Finita la conversazione, Carisma va a riposare. Dopo aver terminato la conversazione, tutti concordano: è il momento di andare sulla Tesz.

Carisma chiama Frei in privato, rivelandogli che uno dei nomi dei predecessori è di qualcuno che in qualche modo era presente nella storia dello Sleeb, un tale che si faceva chiamare _"Il Camus più tosto che sia mai esistito sulla Nuvola"_. A ogni modo, Carisma spiega che la distanza che ha dal legame sulla nave dei GEARS è sufficiente per non stare male e che l'aspetterà sul ponte per poterci parlare in privato, evitando le altre domande di Kael.

Alphonse si dirige da Eva e Lynn, prestando comunque attenzione alle anime che si avvicinano al ponte, mentre Kael fa un cenno ad Aeria per chiederle di seguirlo.

>"Credo che tu mi abbia salvata. Sarei potuta essere io. Hai qualche ipotesi su chi possa essere? Me lo diresti, vero?"

Kael le conferma che non si tratta di lui e che, anche se la ragazza non si dovesse fidare, le permetterebbe di leggergli la mente. Aeria ci scherza su, dicendo che potrebbe anche essere lei stessa, e che probabilmente potrebbe essere l'unica a scoprirlo tramite l'abilità mentale. Terminate le battute, Kael la porta con sé in camera per chiederle un consiglio.

Alphonse si dirige con Mia verso il ponte per chiedere un'informazione a Carisma, che si spaventa per il loro arrivo improvviso. La domanda di Alphonse è proprio legata a ciò che accadrebbe se qualcuno dovesse scoprire per conto proprio l'identità del legame: fortunatamente non accadrebbe nulla, ma la bambina chiede ai due di andar via per fare in modo che l'interessato si avvicini. La coppia si dirige quindi da Eva e Lynn, che sono rimaste nella loro camera.

Lo Spettro chiede di parlare di ciò che è successo e del futuro che li attende. Improvvisamente, Lynn si lancia verso Alphonse per abbracciarlo con tutta la naturalezza possibile, facendogli finalmente avvertire il contatto con un'altra persona che non sia Mia.

>"Insieme, come una famiglia, riusciremo a trovare una soluzione e potrò tornare com'ero, ne sono sicuro. Per voi va bene restare qui ad addestrarvi con Aeria, mentre io e Kael andiamo sulla Tesz?"

Le due bobine non riescono a concepire di poterli perdere ed è per questo che vogliono imparare a difenderli. In particolare Lynn non riesce più a parlare con Kael, temendo di poter rovinare i rapporti. In particolare Eva fa presente che non necessariamente il legame che si è formato è una cosa negativa, ma Alphonse spiega che l'unico modo che ha la Runa di comunicare, il dolore, è in conflitto con la natura delle altre razze.

>"Se ciò può aiutarti a farti sentire meno solo, ora c'è un'altra persona con cui condividi questa situazione legata alla Runa. Carisma è fortunata perché non ha espresso un desiderio. Piuttosto invito te e tutti gli altri sull'altra faccenda importante di cui parlava: adesso ci sono ben due creature runiche che hanno espresso un desiderio. Carisma non è stata molto chiara sulla vicenda e le iscrizioni non aiutano molto."

Alphonse infine chiede alle bobine di insegnargli almeno le basi del linguaggio runico, a patto che non siano stanche.

Frei, senza dire niente a nessuno, sale sul ponte, ignorando la bambina, e si affaccia sul ponte. Carisma gli chiede di andarsene e lo Sleeb lo asseconda, ritirandosi verso le celle. Lì ci sono sia Harribel, sia Michael. Il ragazzo è spaventato dall'accaduto e Harribel prova a tranquillizzarlo. Michael vorrebbe imparare a usare una pistola per potersi difendere, ma soprattutto teme la morte, con la quale è per la prima volta entrato in contatto, e teme per l'incolumità del legame. Harribel lo abbraccia e lo invita a dormire al proprio fianco.

Frei si confida con l'ex-Indomita per il modo in cui il proprio fratello, [NOME], è stato trattato da Carisma come uno dei tanti e piange compostamente la sua morte, probabilmente per nulla onorevole.

Kael e Aeria, ritiratisi in camera, iniziano a parlare più apertamente. Kael, convinto che la ragazza avesse letto i suoi pensieri, le chiede se sia il caso di parlarne con Mia, ma Aeria, fraintendendo, pensa che sia lui il nuovo compagno di Carisma. 

>"C'è una cosa che dovrei sicuramente riferire a Mia, ma temo per ciò che tale dichiarazione possa comportare."

Aeria promette a Kael che scoprirà chi è il contatto, se ciò lo fa stare più tranquillo. Ma il Magis non vuole indagare sull'identità, gli basta sapere che lei ne è al corrente e, quando lei gli poggia simbolicamente la mano sulla fronte, le confida mentalmente il segreto che vorrebbe mantenere.

>"Vorrei rispettare la volontà di questa persona, ma non mi sembra giusto nei confronti degli altri. È una situazione molto delicata e un errore potrebbe complicare tutto."

Aeria vuole pensarci su, così la ragazza se ne torna nella sua stanza.
