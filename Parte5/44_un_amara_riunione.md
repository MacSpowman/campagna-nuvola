# UN'AMARA RIUNIONE

Recap dei sensi di Alphonse:
 * <del>Maestro (UDITO) </del>
 * <del>Paves (TATTO) </del>
 * Tullius (OLFATTO/RICORDI?)
 * Creature della Navitas (VOCE)
 * Mia => Noah (VISTA)

Il poliziotto, Mia e Alphonse scendono per primi dalla nave, quando Kael non riesce a distogliere lo sguardo dalla creatura runica. La sua attenzione viene riportata al gruppo da Mia che reagisce alla presenza di Noah, sfoderando le armi e minacciandolo. Il monarca non resta in silenzio, ma le tensioni vengono allentate da entrambi i fronti grazie all'intervento di Frei e alle parole del magis e di Al.

Xanasee, tornata con diversi regali in mano, cerca Rett senza trovarlo: alla risposta di Frei, scoppia in lacrime e perde ogni motivazione, fino a incolpare il fratello per non averlo salvato. Michael le racconta del suo sacrificio eroico, ma le coccole del gruppo non bastano a calmarla. La ragazza decide quindi di andarsene, seguita dalla propria guardia. Aeria, spaesata, chiede a Kael se sia il caso di seguirla e provare a consolarla, ma Kael, scosso anche lui per la perdita del padre di Frei, non riesce a confortarla. Frei e Harribel si prendono del tempo per metabolizzare l'accaduto e si allontanano dal resto del gruppo, seguendo da lontano Xanasee. Sovrappensiero, lo sleeb non nota qualcosa.

Noah e Mia sono ancora sul piede di guerra, ma la priorità del gruppo è quella di salvare Evelynn: Al fa cenno a Kael di seguirlo, mentre il poliziotto, dopo aver parlottato con Rick, se ne va. Sulla strada Kael ferma il fratello di Al, riferendogli della presenza di Noelle e invitandolo a raggiungerla.

I tre decidono quindi di dirigersi verso una zona più appartata: la ormai deserta base dei Mist.

