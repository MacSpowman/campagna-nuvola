# IL LEGAME, PARTE PRIMA

Non appena Chevalier crolla per terra, Carisma cade per terra svenuta, pur continuando a mantenere il suo sorrisetto malizioso. Tutti sul ponte restano sbigottiti; Harribel corre verso la bambina per aiutarla. Frei la raggiunge per portarle entrambe in infermeria, seguito da Aeria e Michael. Mia, osservando la scena, si gira verso Coaj e gli chiede di portare via il cadavere, seguito da Kael, che si offre volontario per accompagnarlo verso la nave degli allievi del Maestro. 

>"Sono arrivato a un vicolo cieco per quanto riguarda la mia missione. Pensavo che qui avrei potuto trovare un aiuto per la mia nave, la Silgistar. Per caso le faccende che dovete sbrigare riguardano l'ex Capitano Gustaph?"

Kael comprende che Coaj sta indagando sul Luminare delle Stelle, così gli chiede se sa dove possa trovarsi. 

>"Puoi trovare le persone anche nei posti dove meno te l'aspetti"

Coaj, facendogli un cenno per far avvicinare Kael, si nasconde e si toglie il carapace, rivelando il proprio volto.

>"Riferisci al tuo capitano che è proprio vero, soprattutto se dovrebbero essere morte"

Senza aggiungere altro, Coaj si allontana.

Intanto Alphonse resta in ginocchio di fronte a dov'era Chevalier, discutendo con Mia della sua idea che Chevalier sarebbe stato un peso per i GEARS prima  di andare ad assistere Carisma. Frei trascina Carisma verso l'infermeria: sulla strada trova Rick, intento a riprendere gli interventi su 12. Harribel inizia a operare e chiede a Frei di passarle gli attrezzi. Per prima cosa, la ragazza inizia a osservare preoccupata gli occhi della bambina con una lente di ingrandimento. Una delle due è completamente bianca.

> "È difficile da spiegare. Sembra che lei non riesca a vedere da uno dei suoi due occhi. Potrebbe essere legato alle visioni del futuro, ma dubito che ci riesca attraverso la vista."

Harribel, dopo aver chiesto a Frei di girarsi per poter svestire la bambina e analizzarle il corpo, domanda ad Aeria un suo parere.

> "Potremmo aver perso un'occasione importante, anche se non penso che l'avrebbero nominato, né avrebbero potuto farne uso apertamente. Questa bambina ha qualcosa di strano. È come prima."

Dopo averla vestita, le ragazze mostrano a Frei la pancia di Carisma, dove è ancora attaccato un cordone ombelicale, nonostante i suoi nove anni. Harribel impugna il secondo attrezzo che aveva chiesto a Frei, una sega.

Kael, rimasto da solo, decide di analizzare il cadavere di Chevalier in infermeria, dove può fare uso dei macchinari di analisi. Durante il tragitto, il corpo senza vita dello Sleeb inizia a invecchiare molto velocemente, i capelli diventano improvvisamente bianchi e iniziano a cadere. 

Mia, giunta in infermeria con Alphonse, si accorge della situazione e la riferisce al marito. Lo Spettro ricollega la scena all'episodio sul ponte tra Chevalier e Porter, così la riferisce a Mia. Intanto Harribel spiega la sua intenzione di aprire il cranio di Carisma per poterla ispezionare, ma Al si dimostra contrario, suggerendo invece l'intervento di Kael.

> "Mia, stiamo cercando di aiutarla. Che ti è preso?"

Mia replica spacciando le parole di Al per proprie:

> "Semplicemente dovremmo vederci chiaro prima di agire. Credo che sarebbe meglio anche per lei"

Proprio nel mezzo della discussione, Kael arriva in infermeria e spiega le proprie necessità. Frei riferisce del cordone ombelicale e Aeria, perplessa, si dimostra contraria all'intervento proposto da Harribel. Prima degli interventi su Carisma, Kael decide di controllare anche l'addome di Chevalier e vede dei tatuaggi che iniziano a sparire dalla pelle. Utilizzando l'abilità mentale, prova a riportarlo a venti minuti prima, ovvero cinque minuti prima della morte. Mia è pensierosa per lo stallo e Harribel, stizzita, attende suggerimenti.

Alphonse tenta di analizzarla toccando la bambina in forma di spettro e scopre che la sua anima, invece di affievolirsi, diventa sempre più intensa, superando anche quelle degli altri presenti nella stanza, proprio come avviene per la nascita di una creatura runica. Senza perdere tempo, Al riferisce a tutti e Mia urla all'equipaggio di allontanarsi.

Kael decide di continuare il processo di regressione pur restando lontano: così facendo, Alphonse si accorge che l'anima della bambina rallenta l'esplosione, quasi fino a "spegnersi", così lo fa presente a Kael e Mia chiede al Magis di tenere a bada la situazione. Aeria, discutendo con Kael, inizia ad avvertire un forte mal di testa. Dopo dieci minuti, i tatuaggi sono già ben visibili.

Frei riconosce i tatuaggi di Chevalier: sono gli stessi che compaiono sull'armatura quando lo Sleeb inizia ad avere le visioni, chiaramente runici. Quando gli altri vengono a saperlo, Kael chiede allo Sleeb di trascriverli. Al chiede a Mia di descriverli, nella speranza di poterli decrifrare accedendo ai ricordi della Madre, ma non è sufficiente per tradurle.

Frei invece prova ad associarli alle scritte del "giuramento" comparse sull'armatura e, in effetti, trova un riscontro, per quanto probabilmente si tratta di un tipo diverso di giuramento. I tatuaggi di Chevalier continuano a muoversi, sollevando il dubbio sulla loro natura. 

Kael suggerisce di chiedere alle due bobine, mentre Aeria fa presente che può accedere ai ricordi della bambina anche quando è svenuta, chiedendo al Magis di lasciar perdere Chevalier, concentrandosi su Carisma. Il Magis, prima di ascoltarla, prova a spostare l'abilità mentale attraverso il cordone ombelicale, che Frei nota essere ancora fresco.

Lo Sleeb si accorge che i tatuaggi, presenti su tutto il corpo, sono solo un estratto del testo e lo fa presente, decidendo di fermare la trascrizione in accordo con Kael. Dopo che il Magis sposta la presa dell'abilità sull'addome, i tatuaggi iniziano lentamente a scomparire.

Alphonse, appellandosi alle memorie dell'ultima conversazione tra i due candidati, ricorda che Chevalier ha cercato di evitare la propria morte, pur sapendo che Carisma era rassegnata avendone predetto la certezza. Lo Spettro è incerto sul da farsi, quindi Kael, tirando un fortissimo respiro, chiama Parnassus.

I due Magis iniziano a lavorare insieme: Kael decide di stabilizzare il corpo partendo dall'addome, dove inizano a comparire gli stessi tatuaggi di Chevalier, mentre Aeria le legge la mente, restando a distanza. Dopo qualche minuto, Alphonse si accorge che l'anima della bambina inizia a gonfiarsi fino a essere sul punto di esplodere. 

> "La situazione è molto grave. Appena Kael smetterà di agire, succederà qualcosa che non sono in grado di spiegare. Carisma non può vivere slegata da qualcuno e adesso che Chevalier non c'è più ho paura che ciò che ha dentro di sé possa cercare qualcun altro. La mente di Carisma era concentrata solo sugli avvenimenti che lei prevede accadranno, quindi non so spiegare altro, purtroppo."

Alphonse, alla luce della spiegazione di Aeria, decide di analizzare anche Chevalier per estrarre tutte le informazioni possibili, riuscendo ad avvertire ancora delle tracce di Runa nel corpo a causa del contagio avvenuto circa un anno prima.

>"C'è solo una cosa da fare: chiedere a Eva e Lynn di tradurre il testo. Frei, per favore, chiamale tu."

Lo Sleeb viene salutato da Eva, che gli spiega il significato.

>"È un contratto della Runa. A differenza di ciò che pensi, la Runa non chiede, ma dà. In questo caso c'è un passaggio un po' ostico, perché si tratta di una cosa nuova, quindi avrei bisogno di un po' di tempo per capirlo appieno, ma in ogni caso io e mia sorella non ci metteremo molto. Il tuo casco è immateriale, vero? Non dobbiamo fare la strada, vero...?"

Al ritorno di Frei, Aeria non è più impegnata con Carisma, così alla richiesa di Kael di maggiori informazioni, la ragazza gli sussurra una domanda:

>"Qual è la distanza massima a cui hai visto Chevalier e Carima?"

Il Magis ricorda che li ha sempre visti vicini, così Aeria solleva il dubbio che i due possano essersi trovati in una situazione molto simile a quella di Mia e Al, pur se questi ultimi due non hanno mai avuto simboli runici sui loro corpi. Kael propone a tutti di uscire dall'infermeria, mentre Kael continua a mantenere il contatto visivo con Carisma. Tutti, incluso Michael, seguono le indicazioni. Alphonse, preoccupato dagli avvenimenti, chiede un parere sulla gravità della situazione e, data la risposta, tenta invano di mettersi in contatto con il drago. Lo Spettro si rende conto che Zefiro è a tre giorni di viaggio dalla Mira, quinidi comunque fuori portata.

Proprio in quel momento Parnassus arriva in infermeria. Kael gli fa un resoconto di ciò che è successo, chiedendogli tutte le informazioni possibili. Il padre di Al non ha mai sentito parlare di una bambina o di uno Sleeb che stringono un patto con la Runa, né sa decrifrare le scritte runiche.

Frei, tornando di corsa in infermeria, racconta del contratto, che probabilmente è diverso dal desiderio. Parnassus soleva un dubbio:

>"E se non si trattasse delle parti del contratto, ma della merce?"

Il gruppo si chiede se la Runa possa avere degli interessi e se i desideri e i contratti non siano due forme diverse della stessa cosa. Finché non ci sono risposte, però, Kael continua a tenerla a bada. Di rimando, Parnassus suggerisce di lasciarla fare, oppure di ucciderla per liberarla dalla pena.

Alla domanda di Kael, Aeria sa solo dire che l'abilità mentale di Carisma è legata al cordone ombelicale. Alphonse propone di chiedere a Porter di replicare ciò che è successo sul ponte, così manda Michael a chiamarlo. Sebbene non sia ancora una creatura runica, lo sta diventando e Kael è preoccupato che il contatto con un'altra creatura runica sia pericoloso, ma Parnassus può negarlo con certezza; l'idea di usare la bilancia è bocciata, in quanto rischiosa per l'utilizzatore.

Proprio in quel momento Eva e Lynn finiscono di tradurre.

>"Ce l'abbiamo fatta! La parola che non riuscivamo a capire è quella che voi utilizzate per la cosa che Frei indossa in questo momento! Armatura! È quello che si è ricevuto in cambio di ciò che è successo a Mia e Alphonse, un sacrificio. Dove l'hai presa? Questo contratto l'hai fatto tu? Sei stato tu a offrirla alla Runa?"

Frei nega, ricordando che l'ha ricevuta in dono, mentre Alphonse interroga le bobine sulla possibilità di annullare il contratto.

>"Bisognerebbe restituire ciò che la Runa ha concesso, ma in questo caso non si può, è scritto lì. In ogni caso questo è un contratto antico, è stato stipulato molto tempo fa. Non so cosa la Runa le abbia fatto, sappiamo solo che è stata usata come merce di scambio e ora cerca di sopravvivere. Neanche toglierle la vita porterebbe a una soluzione, perché farebbe solo alterare la Runa."

Alphonse domanda a tutti sul da farsi, ricevendo solo perplessità e dubbi in risposta. Kael, avendo quasi esaurito il tempo a disposizione per la propria abilità mentale, suggerisce di lasciarla vivere, provando a chiederle di fare da tramite tra i GEARS e la Runa. Anche Alphonse è d'accordo sulla scelta di lasciarla vivere. Il Magis propone di allontanarla tramite una navetta programmata con l'autopilota, eventualmente recuperandola superato il pericolo. Mia accetta e chiede a Frei di portarla con sé. Lo Sleeb avverte una reazione dell'armatura alla vicinanza con Carisma.

Mia porta l'equipaggio alla nave degli allievi del Maestro, che era rimasta sul ponte. Giunti all'interno della nave, Frei fa accomodare la bambina sul sedile del pilota ed esce, decidendo di non abbandonare l'armatura. Kael si domanda se la Runa rispetti i propri patti e, siccome Parnassus precisa che essa ha sempre rispettato le proprie regole, il Magis non si preoccupa della possibile richiesta della Runa di riprendersi l'armatura. Intanto l'umano inizia ad armeggiare con il terminale per aprire una chiamata verso il palmare di Kael, mentre gli altri iniziano a uscire. Parnassus, affascinato, vorrebbe restare, così il figlio gli pone una condizione: rivelargli ciò che sta nascondendo.

>"È la Runa che sta nascondendo qualcosa!"

Alphonse gli dà il benestare, ma Mia, in quanto Capitano, glielo vieta, notando l'astio di Alphonse verso il padre. Parnassus, stizzito, se ne torna nel laboratorio. Mentre tutti tornano all'interno, Noah si avvicina alla calca. Senza neanche una spiegazione, viene trascinato dentro.
