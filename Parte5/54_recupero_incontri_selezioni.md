# RECUPERO, INCONTRI, SELEZIONI

Mentre Kael viene riportato a bordo, Mia si accascia sul parapetto e Rick si dirige verso il fratello per recuperarlo. Il Magis, vedendo il malessere del Capitano, chiede a Rick di avvicinarla al marito per evitare che entrambi muoiano. L'operazione di recupero ha successo, ma nessuno dei due si riprende subito.
Risvegliandosi, Al non vede alcuna anima, ma per la prima volta riesce a individuare l'anima di Gustaph, così come vede il Drago, lontana ma molto potente. La creatura runica prova a contattare l'ex-Capitano, ma il suo messaggio si perde nel vuoto. Fortunatamente riesce ancora a muovere mani e piedi, ma lo Spettro non riesce ancora a comunicare con Mia. La voce di Rick riesce a raggiungere il fratello, che riconosce dei segni vitali in entrambi e comunica a Kael che li porterà direttamente sulla nave dei GEARS.

Il Magis, tornando in camera, incontra Felix, 06 e Xanasee, che gli chiede dove sia Frei. Kael non sa rispondere, ma li rassicura sul fatto che Mia e Alphonse stanno bene. Giunto nella cabina, Aeria si sveglia e, con la promessa di farsi raccontare ciò che è successo mentre dormiva, lascia riposare il protetto per un'ora, cioè fino al momento dell'arrivo.

Come fossero dei tasselli, l'Orchestratore e lo Spettro riescono a ricucire il loro legame e quest'ultimo, appena recuperate forze a sufficienza, fa un inchino di ringraziamento al fratello. Mia è ancora svenuta e Alphonse prova a comunicare con Rick chiedendo di chiamare Parnassus per farsi dare l'autorizzazione all'attracco della nave (che non è autorizzata dai GEARS).

La nave più piccola riesce ad arrivare senza problemi, ma lo Spettro continua a non recepire le comunicazioni radio.
Rick, tornando nella stiva, è accompagnato da un'altra anima per farsi aiutare nel trasporto di Mia, ancora incosciente.
In questo momento, Al comprende che il raggio entro il quale può percepire le anime è molto ridotto.
Rick solleva la questione dell'aspetto dello Spettro, così suggerisce di fare da guardia alla moglie per evitare un allontanamento eccessivo.
Alphonse segue il fratello e individua molte anime sconosciute, fino all'arrivo nella stanza del Capitano, dove Rick cede alle pressioni e lo lascia entrare, così che lo Spettro possa fare la guardia verso l'esterno.

Xanasee comunica a tutta la nave che l'attracco è iniziato e invita l'equipaggio a riunirsi sul ponte. Fremaurerei, stanco e un po' assopito, trova Harribel seduta sul bordo del letto.
I due si vestono e cercano una giustificazione non imbarazzante alla loro assenza. L'ex-Indomita si allontana per prima, seguita dallo Sleeb, che scambia una sedia per il Monarca.

Kael e Aeria lasciano la stanza, dove trovano Frei intento a sbattere ripetutamente la porta. Aeria esorta lo Sleeb a raggiungere il resto del gruppo; Kael però si accorge che qualcosa non va e prova a rassicurarlo, senza indagare oltre. Durante il viaggio in ascensore, Kael si tira fuori dalla conversazione su Noelle che gli altri due intraprendono. La Magis, pur rispettando la propria etica, ne conferma il motivo della presenza sulla nave, dovuto in parte a Frei, in parte ad Harribel. Aeria decide quindi di affiancare lo Sleeb nella selezione, spinta dalla determinazione nel proteggere Kael dai pirati con cattive intenzioni nei suoi confronti.

Mentre Frei discute con Siri sulla sua somiglianza con Eleanore (giustificata da Michael cin modo molto generico), l'equipaggio si imbarca verso la nave dei GEARS.
Restano solo Harribel, Kael, Aeria e Frei, ma quest'ultimo si accorge che 17 ha deciso di restare sulla sua nave, così va a salutarsi e a scusarsi, ma senza risposta.

Giunti sulla nave dei GEARS, Kael e Frei vedono Parnassus che dirige le operazioni. All'approdo, prima ancora di chiedere di Rick e Al, si premura di ringraziare Kael per aver salvato 15, ma è altrettanto preoccupato per la presenza di Noah e di un certo Callisto, suo ex-collaboratore e amico del Monarca. Dalla conversazione, che lascia il Magis e lo Sleeb sgomenti, emerge che Felix potrebbe essere uno pseudonimo di Callisto, che non deve assolutamente ricongiungersi con il suo vecchio amico. L'uomo continua a preoccuparsi, temendo di essere in pericolo, ma si dirige nella sua cabina per tornare a lavorare sulla schermatura, contento di aver scoperto il genio incompreso di Rock. Kael, preoccupato a sua volta, va alla ricerca di Felix.

Le selezioni iniziano: Harribel convoca le prime cinque navi.
Dalla prima, uno Sleeb molto slanciato arriva accompagnato da una piccola. Il candidato, un cacciatore di taglie di nome Chevalier, afferma di non poterla lasciare da sola con i quindici prigionieri a bordo. Nonostante abbiano violato le regole, la bambina, di nome Carisma, viene interrogata da Frei, che resta perplesso dalla sua presenza tanto quanto Harribel e Aeria.
Il secondo contendente è un Camus, Coajh, la cui storia travagliata l'ha portato a combattere per dispensare morte, impaziente di affrontare lo Sleeb. Aeria, sapendo che non ha nulla da perdere, gli chiede quanti siano i passeggeri della sua nave: il Camus si dimostra indisposto verso ogni tipo di relazione, affermando di viaggiare sempre da solo.
Dalla terza nave, molto più elegante, scende un individuo di razza ignota, del quale non si sentono i passi. Con una voce robotica, si presenta come un'IA domestica in cerca di soldi. Non avendo intenzione di combattere, si fa da parte e rivela, togliendosi la giacca, di essere interamente un complesso apparato meccanico.
La quarta nave cade a pezzi al punto da danneggiare il ponte. All'apertura del portellone, il tavolo si ribalta all'arrivo di un altro Camus, alto tre volte Frei. Stringe intensamente l'arma che impugna, si dirige verso gli altri candidati e colpisce G, che viene colpito sulla giacca: restano in piedi solo gli stivali e la testa. Il Camus raccoglie la giacca soddisfatto e la dona ai giudici, tronfio. "BLARGH" si siede in un angolo e inizia a giocare con la sua alabarda, mentre la giacca torna da sola verso G.
Da una nave piumata dovrebbe uscire l'ultimo candidato, ma si sentono solo dei passettini. È uno Yomi alto circa 60 cm. L'aviatore, non avendo mai avuto una madre, ha scelto di chiamarsi Porter. La sua flotta si metterebbe al servizio dei GEARS nel caso fosse scelto. Non è molto portato per il combattimento, ma Porter afferma di avere molti assi nella manica.

Mentre BLARGH sfida Porter, dal fondo del ponte, una sesta nave si appoggia sul ponte, schiacciando quella del Camus. Il gigante, infastidito, si avvicina al portellone.

Una comunicazione giunge dalla nave appena approdata. 

>"Il pennuto parla di codice d'onore tra pirati? Anche voi al tavolo la penserete così".

Del fumo fuoriesce dal portellone.

>"Noi non siamo pirati."

Gli allievi del Maestro scendono dalla nave e premono un pulsante sulle loro tute, facendo uscire una quantità spropositata di missili dall propria nave, facendo esplodere tutte le altre.

