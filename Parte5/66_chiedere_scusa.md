# CHIEDERE SCUSA

Chevalier dà a Kael un ultimatum sulla propria selezione, ma Kael non cede alle minacce e resta impassibile di fronte alla scena.
It tentacolare si avvicina a Kael, incuriosito, ma quando Kael gli spiega la situazione e gli chiede di seguire la fine delle selezioni, quest'ultimo se ne va, rifiutando la proposta. In quel momento, dall'ascensore verso cui si era diretto, arriva Harribel, in cerca di Frei. La ragazza e il Magis iniziano a parlare di come si dovrebbe chiedere scusa, la prima verso Frei, il secondo verso "una lunga lista", della quale il presunto figlio è il primo. Con uno sguardo Kael lo osserva, ma Harribel non se ne accorge.

Mentre Frei cerca Noelle, inizia a ripensare ai ricordi d'infanzia con Sun e, in preda a una grande nostalgia, inizia a singhiozzare in pubblico. Harribel, convinta che sia successo per l'incidente di prima, va a scusarsi per essere stata dura con lui; gli accenna anche dei traumi che l'evento ha rievocato, ma rimanda il discorso a un secondo momento. La scelta di una sola persona non sembra essere sufficiente, soprattutto con la questione di Fohen. Intanto non c'è ancora traccia di Mia e Alphonse.

I due sposi, cercando Electric Sheep, iniziano a discutere su come decidere il candidato da selezionare, magari passando tramite Aeria, ma poi il discorso si sposta sulla natura dello Spettro, coinvolgendo anche Parnassus. Mia, senza mezzi termini, chiede ad Alphonse da chi o cosa è composto lo Spettro.

> Lo Spettro è composto da Alphonse e da ciò che resta della Madre, ovvero metà della Manifestazione Runica. Quest'ultima non ha mai toccato direttamente Eleanore, ma solo attraverso la pedana. La Madre è la cosa più vicina che possa esserci alla Runa.

Alphonse chiede ulteriori chiarimenti su come sia avvenuto il contatto di Parnassus con la Runa. L'uomo inizia a vedere un pattern, suggerendo che anche il proprio nipote, pur non essendo ancora nato, abbia già avuto la stessa esperienza. Alphonse racconta del proprio incontro con la Runa di Marte e Parnassus si accorge di quanto sia stato più utile a lui che a tutti gli altri.
Alphonse chiede quali siano le caratteristiche e i poteri della Madre, ma il padre non ha la risposta alla domanda; rivolge invece l'attenzione al sé del presente. Il Parnassus attuale è già un'anomalia nella Nuvola e sconsiglia al gruppo che è entrato nei ricordi della Runa di tornarci, per evitare ulteriori problemi. Sebbene sia nominalmente prigioniero sulla Tesz, il Parnassus "vecchio" potrebbe essere ovunque, persino morto.
Infine Alphonse chiede quale sia stato il ruolo di Eleanore.

> Con ogni probabilità dormiva, ed è stata la scelta più saggia che potessimo fare. Dopo il contatto con la Madre, è rimasta in coma a lungo e non è riuscita a svegliarsi. Non a caso, quando sei entrato in contatto con Kael, ho temuto per la sua incolumità. Probabilmente i Magis sono più preparati ad affrontare mentalmente la Runa.

Parnassus risponde dunque alla domanda del figlio, mostrando il lato del proprio volto a cui mancano la pelle e un occhio:

> Mi hai chiesto come ho fatto a comunicare con la Runa: con il dolore, l'unica cosa che è in grado di capire. Eppure un'entità del genere non può non essere intelligente, sicuramente sarà in grado di capirci molto meglio di quanto immaginiamo.

Alphonse suggerisce di provare a tentare un contatto cercando di toglierle il dolore, soprattutto alla luce del concetto di giustizia che essa ha dimostrato nel tentativo di vendicarsi di Harribel. Parnassus non ne è convinto.

L'ultima domanda di Alphonse riguarda la forma plasmata dai ricordi: così come la Runa di Marte è tornata attraverso i ricordi, magari potrebbe essere possibile per Alphonse riottenere la propria forma fisica allo stesso modo. Se per Parnassus una cosa del genere non è possibile, magari un alleato sulla Tesz potrebbe aiutarlo cercando di approfondire la natura dei vermi che l'hanno ricomposto.

Questo alleato è un ragazzino che sta diventando famoso perché sta rivelando informazioni sui vermi e sulla Runa. Secondo Parnassus una figura così scomoda ai NAGA non può non essere in prigione, così mostra a Mia il volto di Prisma in un video che rivela a tutti nuove informazioni.

> I NAGA sono gli unici a cui interessa tenere nascoste queste informazioni e, se non stanno operando, probabilmente non sono messi molto bene. A proposito, è da tanto che non si hanno notizie del Capitano Gallia!

In quel momento Electric Sheep, stanca dell'attesa, irrompe nella stanza, chiedendo l'attenzione. Alphonse liquida Parnassus chiedendo di essere più delicato con Rick. Mia non è molto entusiasta di tornare sul ponte, conscia del fatto che le risorse stanno finendo e non si potrà resistere a lungo. Alphonse suggerisce di cercare una nuova nave, ma Mia è un po' restia, temendo di non avere tempo.

> Adesso dobbiamo decidere chi resta e chi se ne va.

Il marito le suggerisce di chiedere consiglio a Electric Sheep in qualità di sua amica, ritenendola degna di fiducia. Mia, nonostante il litigio, la ritiene ancora sua amica.

> Mi sono sentita umiliata perché lei, nonostante tutto, ha sempre cercato di essere migliore. E probabilmente lo è.

Il Capitano, su suggerimento di Al, raggiunge Electric Sheep che era in attesa lì fuori. Al non riesce più a sentire il contatto con Mia, ma improvvisamente nota che entrambe sono vicine e le raggiunge. Appena arrivato, Electric Sheep spinge via Mia, mentre entrambe singhiozzano. 

> È questo ciò che dovevo dire.

La ragazza se ne va via e Mia, confusa, non riesce a comunicare con Alphonse. Lo Spettro, per cambiare argomento, le chiede un coltello.

> Ce l'ho accanto ed è alto un metro e ottanta. MA TI SENTI? COME TI VIENE IN MENTE DI CHIEDERE A UN PIRATA SE HA UN COLTELLO?!

Quando glielo passa, Alphonse tenta di farlo fluttuare sul proprio palmo sfruttando l'aria che lo avvolge, ma nel tentativo l'utensile vola via immediatamente. Alphonse spiega a Mia il tentativo di impugnare armi senza doverle toccare. Dopo l'esperimento fallimentare, i due decidono di tornare sul ponte, dove Kael e Freimaurerei li aspettano.

Mia, senza indugi, dice distrattamente di dover mandare via tutti. Kael non è convinto della cosa, mentre Al chiama l'attenzione di Frei e con alcuni gesti tenta di spiegargli qualcosa con dei gesti, indicando Harribel e la bambina, arrivando persino a incidere la scritta "DRAGO" sul ponte della nave, in piccolo. Harribel gli spiega che già la bambina non è ben disposta, inoltre tenere Fohen significherebbe non poter tenere Carisma.

Alphonse continua a insistere con Mia, nonostante la richiesta esplicita di Mia. Quest'ultima continua a restare ferma sulle proprie direttive. Mia improvvisamente diventa accondiscendente con tutti, in particolare con Frei che vuole tenere Fohen, con Al che vuole parlare con Carisma prima di mandarla via e con Kael che vuole dare un passaggio a Coaj per non inimicarsi Pegasus.

Mia si avvicina a Chevalier per riferirgli l'intenzione di Alphonse di comunicare. Le provocazioni di Chevalier sull'aspetto misterioso del proprio benefattore non toccano minimamente Al, mentre questi gli spiega la proposta: Chevalier riceverà un trattamento di riguardo a patto di assecondare una richiesta.

> Non capisco cosa debba fare! C'è una cosa che voglio fare ed è fare parte di questo e sono disposto a tutto, TUTTO!

Mia gli spiega che nonostante tutto, Carisma è stata ritenuta importante, ma non possono scegliere entrambi. Chevalier si china verso la bambina.

> Mi dispiace, non ce l'abbiamo fatta neanche stavolta. Tu lo sapevi fin dall'inizio, vero? Eppure hai scelto di darmi comunque una possibilità.

Le parole di Alphonse non lo raggiungono, mentre il candidato, in preda alle lacrime, implora in ginocchio a Mia di dimostrare che almeno per una volta la bambina abbia sbagliato. Alphonse si inginocchia per avvicinarsi a Chevalier, attendendo il verdetto di Mia.

> Non importa, se c'è qualcosa che non posso prevedere è ciò che verrà dopo. Sei stato migliore degli altri e va bene così.

E lo bacia sulle labbra. Chevalier si strofina le mani e in pochi secondi inizia a tossire per poi cadere al suolo davanti agli occhi di tutti, mentre lei si siede accanto a lui e inizia ad accarezzare i capelli del corpo immobile.

> Mia, non vedo più Chevalier.
