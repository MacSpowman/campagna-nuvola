# UN EROE, UNO SCIENZIATO E UNO SLEEB ENTRANO IN UN BAR

Dall'altra parte della stanza si sente un rumore meccanico che cessa subito. Mia si fa subito avanti e, in seguito alle remore di Alphonse, decide di mandare Rick a chiamare il padre, temendo che abbia modificato la nave dei GEARS. Lo Spettro le chiede un'opinione su Rick e sui suoi pensieri sulla natura di clone, ricevendo altri dubbi dalla moglie, che non ne comprende l'utilità a bordo. Il fratello di Al, terzo migliore pilota della Nuvola, tornerebbe sicuramente utile in assenza di Jules, così accetta di parlargli e di chiarire le incomprensioni appena tornato.

Mentre i due discutono di 12, Parnassus torna, dando una spallata al Capitano dei GEARS e inizia a maneggiare un oggetto che chiama "banco di memoria", dove sono state memorizzate le informazioni contenute all'interno dell'Indomito. Parnassus, che ha agito di propria iniziativa, ha trasferito l'intero contenuto della memoria di 12, proprio come Eleanore ha fatto con Rick, con l'intenzione di riuscire a scoprire come ha costruito gli Indomiti.

Mia e Alphonse, soprattutto dopo l'affermazione di Parnassus che non considera più 12 un umano, chiedono il chip al fine di ripristinare l'Indomito; il tempo stimato per l'operazione è lo stesso del tempo della missione sulla Tesz. Lo scienziato accetta un po' perplesso, mentre Rick si offre per farlo personalmente, avendo il padre come assistente. Parnassus, abbracciando il figlio, iniziando a comprendere di essere troppo vecchio, si mette completamente in mano al figlio, di cui ha piena stima, abbracciandolo e cedendogli il chip. Alla fine della conversazione, Parnassus decide di andare a bere qualcosa al bar per riposarsi. La coppia di sposi lo lascia andare.

Frei e Harribel vengono improvvisamente svegliato da dei lamenti dall'esterno. La ragazza torna a dormire immediatamente, mentre Frei tenta di lasciarla lì per controllare la situazione. Senza neanche dover osservare direttamente, comprende che la voce è il pianto di Siri. Uscito dalla stanza, la vede ancora su Cipher, mentre Michael ed Echo dormono mano nella mano. Alla domanda dello Sleeb, Siri gli dice che sente ancora l'odore di casa, ma non riesce a capire da dove venga; questo odore la tiene sempre sveglia, anche quando è stata bene insieme alla coppia. Nonostante tutto, quella non sarà mai "casa". Frei prova a rimuoverla da Cipher per asciugarle le lacrime, ma non ci riesce. Alla proposta di restare insieme ad Harribel sulla nave, Siri si sente triste per la separazione temporanea della coppia, ma in particolare si interroga sulla propria morte: vorrebbe fare di più per evitare la morte dei propri cari, ma Frei non risponde, anzi la lascia dormire.

Frei si allontana e va alla ricerca di Parnassus. L'uomo camminava nella zona adiacente al laboratorio, preoccupato. I due si avvicinano al bar, propensi a bere qualcosa, ma Alphonse il barista non c'è e l'uomo chiede allo Sleeb di servirgli qualcosa, poiché più vicino agli ambienti della nave. Frei gli serve del whiskey mentre l'interlocutore gli accenna delle iniziative intraprendenti di Rick. Parnassus comprende le intenzioni di Frei e, affermando di reggere molto bene l'alcol, gli chiede di andarci pesante. Alla prima domanda, però, finge di bere, bagnandosi solo le labbra.

La domanda di Frei non tarda ad arrivare:

> "In quanto tempo un clone inizia a deteriorarsi?"

Parnassus inizia a disegnare su carta e penna la spiegazione usando il casco di Frei, ma quest'ultimo gli spiega che non è necessario disegnare, poiché il casco può registrare. Parnassus, in risposta, glielo toglie, suscitando le ire dello Sleeb. Tra un finto sorso e l'altro, Parnassus inizia a raccontare:

> "Un clone inizia a deteriorarsi quando al proprio interno è presente qualcosa, che possiamo chiamare "anima". La particolarità dei miei cloni è il sistema cardiocircolatorio,  data la propria complessità, non deve essere sovraccaricato a causa di sforzi fisici o di forti emozioni."

Alla fine della conversazione le porte dell'ascensore si aprono e Noah, che non si aspettava la compagnia di Parnassus, decide di sedersi per bere un bicchiere di latte. Chiede a Frei di portargli cinque dita di Magis, ovvero quattro dita di Umano, quindi due dita di Sleeb. Frei gli chiede, curioso, del motivo per cui abbia convertito in "dita di Magis":

> "Un tempo ero solito bere latte con un Magis che ne ordinava sempre cinque dita"

Noah, dopo aver scambiato numerose frecciatine con Parnassus, si siede accanto a lui e decide di ascoltare la fine della conversazione. Parnassus riprende a raccontare la complessità del sistema cardiovascolare e spiega che non è possibile distinguere i cloni dalle verisoni originali. Quando il padre di Al si accorge che Noah sta bevendo latte, inizia a deriderlo, osservando che comunque ci hanno guadagnato tutti dalla divisione della Manifestazione Runica.

Improvvisamente, Parnassus scoppia a ridere.

> "Certo che ti sei proprio fatto fregare da Callisto, eh? Quanti anni hai detto di avere?"

Noah, infastidito, inizia ad allontanarsi, ma viene fermato da Frei che gli chiede spiegazioni sul proprio rapporto con la Runa. Frei gli racconta anche delle visioni del Monarca e della sua richiesta dell'armatura.

> "Quando ho espresso il mio desiderio si è instaurato un legame molto stretto con la Runa. Prima che me lo portassero via, ci parlavo abitualmente, perché parlare con lui era come parlare con la Runa."

Frei gli spiega anche la propria relazione con il Monarca, quando Noah lo interrompe, stranito dall'epiteto dato a Frei dal ragazzo. Noah parla delle visioni come effetto secondario, ricordando come il ragazzo le scacciava via. Mentre beve, inizia a tossire, vomitando un verme nel latte, che evapora subito.

Mentre Parnassus continua a ridere ininterrottamente, il monarca della Nuvola gli affida una missione in via ufficiale: quella di invitarlo alla missione sulla Tesz. L'uomo se ne va, "tornando a fare la guardia" e i due rimasti iniziano a prenderlo in giro. Parnassus, addormentandosi sul bancone, inizia a borbottare frasi sconnesse su quanto siano bravi i suoi figli. Frei lo accompagna al laboratorio, dove trova Al, Mia e Rick nel mezzo di una conversazione.
