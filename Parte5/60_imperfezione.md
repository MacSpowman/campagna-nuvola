# IMPERFEZIONE

Mentre il gruppo discute sul da farsi fino a tardi, Kael si sveglia di primissima mattina.
Un giro in corridoio lo porta alla stanza in cui G sta vegliando sul sonno di Eva e Lynn. L'IA è in tranche, nel mezzo di un processo di analisi di dati su uno schermo olografico, proveniente dallo stesso G: la prima fonte viene dalle due bobine; la seconda è un database abbastanza datato di scienziati mercenari della Silgistar, chiaramente illegali. Il Magis, non ottenendo reazioni di alcun tipo dall'individuo, decide di lasciare in silenzio la stanza.

Nel corridoio buio passeggiano due individui, che riconosce come Porter e Rock. Incrociandoli, Kael riceve la richiesta da quest'ultimo di non riferire a Parnassus la propria fuga, lamentandosi di come abbia dovuto fargli da figlio surrogato in assenza di Alphonse e Rick. Tra le varie polemiche, emerge anche la palese opinione negativa di Mia nei confronti del suocero, percepita da tutto l'equipaggio. Risolte le preoccupazioni per l'incidente con gli allievi, Rock si congeda dirigendosi verso la propria camera, lasciando trasparire un certo fastidio nella presenza di Porter. Kael lo chiama per allontanarlo, domandandogli del suo passato da pilota, così lo Yomi palesa il proprio desiderio di voler essere notato anche per altro, come per esempio per le proprie capacità combattive. Gli Yomi, costruttori di navi e piloti sin dalla nascita, conoscono estremamente bene le Navi della Nuvola, ma Porter taglia il discorso notando un comportamento sospetto nell'interesse di Kael verso l'argomento, probabilmente a insaputa del Capitano.

Non appena la coppia si allontana, Kael, stranito, si dirige verso il bar, dove l'unica sagoma presente nel buio è quella di Noah, seduto al bancone. La conversazione tra i due prende sin da subito dei toni molto spenti, chiamando in causa il passato della Nuvola, quello di Noah e la rassegnazione e i pentimenti di quest'ultimo. Il monarca ci tiene a sottolineare che gli abitanti natii della Nuvola non possono comprendere certe cose e che in particolare i Magis, avendo la vita facile, tendono a essere molto modesti. Il Magis in risposta marca profondamente le proprie imperfezioni, incontrando un muro nel proprio interlocutore, segnato probabilmente dalle esperienze con Callisto (o eventualmente Tullius).
Kael vorrebbe approfondire il suo rapporto di Noah con la Manifestazione Runica, ma egli in risposta spiega di aver agito senza porsi domande, conscio dell'ostilità della creatura.

La conversazione si muove poi verso il Maestro e sul ruolo dei propri "alunni". Con il passato di Noah con Callisto viene sollevata un'ulteriore questione: la prima missione dell'allievo era direttamente collegata alla sorella, che era stata uccisa. Chiaramente l'avvenimento riguardava l'adolescenza dell'uomo, che ha comunque una certa età, dunque non poteva coincidere con i vaghi ricordi che Kael ha della donna, incontrata un anno prima e probabilmente ancora viva, vista la fotografia. Kael non riesce a venire a capo della situazione, soprattutto dopo aver chiesto dell'abilità mentale di Callisto, sulla quale aleggia ancora il mistero e che sicuramente non è collegata alle memorie della Runa.

Quando Noah va via, Kael rivolge la propria attenzione all'anta del mobile che in precedenza aveva catturato la sua attenzione: da essa sporge un foglio con alcune scritte illeggibili, ma un chiavistello a chiave elettrica ne impedisce l'apertura. Con un'accurata ricerca, la chiave viene rinvenuta tra le bottiglie sotto il bancone e al suo interno vi sono scorte di cibo, alcol, denaro, armi e soprattutto delle fotografie. Si tratta di un insieme di ricordi con dediche del periodo della leva di un giovane umano, accompagnato da due figure più grandi di lui, chiaramente in tempi remoti; tra esse, vi è una foto che raffigura Paves nell'atto di consegnare una medaglia alla persona ritratta. Kael, capendo di non poter trovare altre informazioni oltre al valore affettivo del barista Alphonse che le ha conservate, la richiude.

Alphonse, Mia e Rick si ritrovano con il chip di memoria di 12 da gestire. Nonostante la scelta totalmente amorale di Parnassus, le informazioni sono troppo importanti per essere ignorate, quindi Rick decide di occuparsi personalmente di leggerle a insaputa del padre prima di reimpiantarle, mentre gli altri si occuperanno della prossima missione. Al comunica al fratello la necessità di prendersi cura dell'equipaggio, che sta attraversando un momento di difficoltà. Un'altra questione impellente è quella di Aeria, che come il fratello di Al ha deciso di restare sulla nave: lo Spettro si chiede se la Magis sia ancora fedele a Gustaph ed eventualmente stia tentando di riferirgli delle bobine, non ricordando ciò che è successo nell'ultimo anno. La discussione si chiude con i due che concordano sul fatto che l'ex Capitano della Navitas stia ormai ignorando completamente il proprio Generale. La coppia torna alla propria camera, dove vengono disturbati da qualcuno che bussa alla porta. Alphonse sente Mia che risponde, notando che si tratta di una bambina sperduta, che prontamente viene allontanata dalla moglie.

Frei riporta in laboratorio Parnassus, ormai incosciente per l'alcool, consegnandolo a Rick. Tra le battute di quest'ultimo, lo Sleeb sottolinea che l'uomo in fondo vuole bene ai propri figli. Quando Frei inizia ad allontanarsi dal laboratorio, la sua radio inizia a suonare: è una videochiamata di Xanasee, che dovrebbe essere a bordo della nave atterrata sul ponte, ma non c'è nessuno, se non l'inquadratura di un soffitto.
