# 15, DOV'È FINITA 17?

In arrivo verso la nave dei GEARS, buona parte del gruppo si affaccia verso il ponte, dove vedono innumerevoli navicelle aspettare l'ordine di attracco per le candidature. 
Tra queste ce ne sono due che portano dei vessili che Kael ha già visto, ma di cui non riesce a ricordare nulla.
Mentre Mia ricorda a Noah che nessuno gli ha ancora dato il permesso di salire a bordo, Harribel si dirige verso la sala in cui sono rimasti 17 e 15, ma non trova nessuno.
L'altro Indomito si era affacciato dietro le tende, ma aveva perso di vista la Magis, che è sparita, lasciandosi dietro solo il turbante accuratamente disteso.

Mia, vedendo la scena, perde le staffe e non può far altro che accusare 15, suscitando non poca ostilità in Harribel, la quale si sente profondamente ferita per i dubbi che il Capitano nutre verso gli Indomiti e i Naga a bordo.

Kael prova a fugare i dubbi e sciogliere le tensioni, tentando di chiedere a 15 più informazioni sulla vita di lei da Indomita e ad Aeria dei pareri sulla sua possibile abilità mentale, mentre Alphonse si avvicina all'indomito che, in ginocchio, stava cercando di discolparsi.
Harribel, dubbiosa anche sulla possibilità che Alphonse non sia più autonomo nelle decisioni, si frappone tra i due, per essere rimproverata da Aeria per non avere fiducia in un "buon Capitano" come Mia.

Immediatamente dopo la ramanzina, Kael suggerisce di guardare il contenuto della telecamera per poter risolvere la questione, così si dirige con Aeria verso la sala attrezzi, dove si confronta timidamente con lei sulla provata innocenza di 15 e sulla saggezza della ragazza.

Mia, discutendo con Alphonse, non riesce a reggere il peso degli eventi e crolla in lacrime tra le sue braccia. Dopo essersi ripresa, si scusa con gli interessati. Nonostante tutto, però, Harribel non è ancora pienamente convinta del libero arbitrio dello Spettro. Quest'ultimo, provato dalla stanchezza dell'Orchestratrice, non riesce a individuare più le anime presenti.

Frei, che stava continuando a indagare per conto proprio, trova un braccio di un Magis in un angolo della stanza, nascosto dalle tende. Il suo urlo attira l'attenzione di tutti, perfino di Kael e Aeria che di corsa tornano nella sala. Quando lo Sleeb cerca di raccoglierlo, questo viene attratto da qualcosa a mezz'aria, che si rivela essere proprio 17. Tutti, sollevati, tirano un sospiro di sollievo. 

Harribel torna quindi a prendersi cura di lei, mentre gli altri escono per ricongiungersi a Rick, Xanasee e Noah che erano rimasti all'oscuro di tutto.
Kael, Aeria e 15, con il benestare di Mia (che propone all'ultimo di assisterla nelle selezioni come ammenda), decidono di iniziare a procedere con la rimozione della telecamera per analizzarne le riprese e scoprirne di più, soprattutto perché l'Indomito stesso non ne sapeva nulla e ne è rimasto molto incuriosito. L'impianto però è legato a un complesso sistema di alimentazione, che se toccato causerebbe la terminazione delle sue funzioni vitali: Kael propone quindi all'Indomito di tornare "organico".


