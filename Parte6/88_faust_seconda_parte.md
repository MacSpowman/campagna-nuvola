# FAUST (SECONDA PARTE)

Lasciata Vanya nella sua stanza in compagnia di Electric Sheep, il gruppo si separa: Al si dirige verso Rick, mentre Kael per prima cosa va a cercare Aeria. 

La Magis apre la porta, commentando la partenza di Atlas e si trova di fronte un Kael preoccupato che le chiede il permesso per entrare. Chiusa la porta, la primissima domanda riguarda le due bobine, che prontamente si affacciano da una penna e da una matita, rassicurandolo. Aeria non si lascia sfuggire i commenti preoccupati del suo ospite, ma Kael rimanda a un secondo momento le spiegazioni per esteso. Con un abbraccio, Kael le si avvicina, cercando dettagli fisici o atteggiamenti fuori posto, ma non nota nulla e a quel punto si ammorbidisce un po', per poi separarsi subito da lei e uscire in fretta dalla stanza, con la promessa di tornare subito. Aeria lo saluta, ribadendo che avrebbe continuato a vigilare su Eva e Lynn, portandole in sala pranzo di nascosto per bere un po'. La ragazza gli chiede se sia possibile che le loro strade e quella di Gustaph si incroceranno ancora nella prossima missione, ma Kael, non avendone idea, la lascia con un semplice "dipende".

Alphonse, bussando alla porta di Rick, non riceve alcuna risposta; il lettore della serratura segna inoltre che non c'è nessuno. L'umano lo cerca anche in sala da pranzo, ma senza risultati. Al nota tuttavia un energumeno con la faccia piena di sangue e il naso deformato che si tiene a un tavolo, sofferente. 

>"QUELLA MALEDETTA! SE LA VEDRÀ CON ME PRESTO!"

Al chiede spiegazioni alla persona lì accanto, ma riceve un brusco invito a non immischiarsi. In risposta, la figura sofferente gli propone di portargli la persona che l'ha ridotto in quello stato, ovvero Harribel, in cambio di 300 crediti. Le indicazioni del tipo puntano verso il quarto piano, dove Alphonse si dirige di corsa e intercetta Frei, riferendogli l'accaduto con tono apprensivo e sottolineando che l'offerta di denaro sta allertando molta gente sulla nave. I due vanno alla ricerca di Harribel nel corridoio della sua stanza, dove sono trovano la ragazza, stesa su una poltrona con un occhio gonfio e del sangue alla bocca, in mezzo a quelli che sembrano i segni di una colluttazione.

L'ex Indomita tenta di non far spaventare Frei, ma quest'ultimo non vuole sentire ragioni e si incammina verso il bar con fare minaccioso, mentre Al le medica il dito spezzato della ragazza che si scusa con lui per la rissa. La motivazione dello scontro è legata alla presunta fragilità di lei, che era stata vista con i bambini che sono tornati nelle camere prima della lotta. Harribel viene portata nella stanza di Alphonse, dove viene sottoposta a un interrogatorio sul loro primo incontro, affinché potesse verificarne l'identità. Le raccomandazioni sul basso profilo non servono a molto, però, in vista di ciò che sta succedere con Frei. Al raggiunge Frei.

I due loschi figuri continuano a prendere in giro Harribel quando lo Sleeb si palesa alle loro spalle. L'uomo con la faccia deformata tenta di ingaggiare anche Frei per l'incarico, inconsapevole della relazione tra i due. Frei chiede loro chi siano, ma insoddisfatto della risposta accetta un pagamento da un solo credito: il tipo sfregiato allude alla ragazza come un possibile "premio", alimentando l'ira dello Sleeb. Appoggiando due mani sulle spalle dei due, Frei afferra le loro teste e ne fa scontrare una contro l'armatura dell'altro.

>"Nessuno che tocca mia moglie sopravvive."

Lo scontro tra i tre prosegue con il secondo individuo spinto sui tavoli, che in risposta ne lancia uno contro lo Sleeb. Frei lo spacca senza problemi e riesce altrettanto abilmente a bloccare il colpo di una mazza del suo avversario. La lotta prosegue finché Frei non lancia una minaccia all'altro individuo, che se ne va lasciando l'altro a terra e incrocia Al, che è appena arrivato.

Immediatamente dopo l'incontro con la Magis, Kael si dirige alla stanza di Faust due piani più in alto seguendo le indicazioni di Vanya e suona il campanello. Il Kros all'interno e lo saluta in una lingua a lui sconosciuta, sollevando il disappunto del proprietario della stanza: per farsi capire, il Kros decide di utilizzare il proprio dispositivo di traduzione. Kael gli spiega la situazione, ma il medico ribatte chiedendo in cambio 5 kg di glacies, facendo riferimento a una scommessa in corso che coinvolge del glacies in palio.

>"C'è un elefante che arriva con un motorino Vespa e si ferma davanti a un bar e parcheggia il motorino. Entra nel bar e tutti lo guardano. Poco dopo si avvicina al bancone del bar e chiede un caffè, ma il barista, dopo aver cominciato a prepararlo, guarda all'esterno e gli chiede se il motorino sia suo, dicendogli che non avrebbe potuto fargli il caffè in quel caso"

Risolvendo l'indovinello la scommessa sarebbe vinta e il debito saldato; viceversa, il Kros avrebbe dovuto cedere il doppio del glacies chiesto. Faust inoltre ricorda il volto di Kael dal torneo della Silgistar, al quale ha partecipato. La richiesta del Kros è di essere messo in contatto con Gustaph: Kael non può garantire l'incontro, ma inizia a ragionare sull'indovinello e prova a indagare sulla persona che ha proposto la scommessa mentre si avviano verso la stanza di Vanya. Alla fine Faust cede e fa il nome di Noelle, aggiungendo che lo ricatta da tanto tempo.

Giunti da Vanya, Electric Sheep apre loro la porta e chiede aiuto al Kros. La Camus offre un lauto compenso per l'intervento, che comincia immediatamente ma che richiederà del tempo. Kael cerca di riempire il silenzio parlando dell'indovinello, ma incontra la resistenza del gruppo. Il medico accenna alla sua "dea", ma viene interrotto dalla Naga in modo brusco, maturando verso quest'ultima una grossa antipatia a causa dei suoi modi prepotenti. Electric Sheep prende in mano la situazione per lasciare libero Kael, che prima di andare via chiede al terapista un dispositivo vocale per il figlio. La condizione resta sempre la stessa: il glacies o l'indovinello. Electric Sheep si offre per il recupero del glacies, ma indaga anche su questa dea e sulla scadenza di questa sfida per la libertà: anche con un solo giorno di ritardo, Faust sarà costretto a tornare ai lavori forzati sotto Noelle.
Alla domanda della Camus sull'identità dell'aguzzino, Kael non esita a rivelarne il nome: benché Faust sia risentito dall'avvenimento, il Magis gli promette di risolvere il suo problema, svelandogli il rapporto conflittuale con i Naga. Successivamente, nominando la "dea", l'ospite la descrive facendo riferimento al proprio colore di pelle diverso, ovvero tratto comune tra i due, e a un paio di ali. Non appena sentite queste parole, Kael esce subito dalla camera e va a cercare Frei di corsa.

Giunto al bar, il tipo picchiato da Frei passa davanti ad Alphonse, che si dirige al bancone per servirsi un alcolico da bere, spendendo i propri ultimi dieci crediti. Al fa un cenno allo Sleeb, che a suo avviso è perfettamente in salute, per poi uscire dal locale.

Kael riflette sulla conversazione con Faust, accorgendosi che l'incomprensione era dovuta a un suo difetto di pronuncia. Con questi pensieri nella testa, il Magis incontra Al che tornava da Harribel dopo la vicenda nel bar e gli riferisce la faccenda, specificando di voler prima interfacciarsi con Frei. L'umano gli racconta che l'indovinello è un modo elitario dei Naga per comunicare e che quella parola d'ordine potrebbe essere pericolosa da diffondere, quindi sceglie di non condividere l'informazione che il fratello gli aveva ingenuamente svelato anni prima. Di rimando, Kael viene a conoscenza della rissa e viene invitato a parlare con Al e Harribel nella stanza.

Frei si allontana dal bar e va alla ricerca di sua moglie in giro per i corridoi, incontrando i due compagni vicino all'ascensore. Il Magis gli spiega la situazione e chiede notizie di Noelle e informazioni sull'indovinello, così lo Sleeb tenta di mettersi immediatamente in contatto con la sorella, che non risponde al terminale. I dubbi sulla questione vengono accantonati in favore di una ben più urgente visita ad Harribel. 

Mentre la coppia si scambia un po' di coccole, gli altri due discutono sulla loro attuale disponibilità economica e Al propone un cambio di camera per evitare ritorsioni da parte degli altri viaggiatori. Frei va a controllare i ragazzi e lascia gli altri con la promessa di mettersi in contatto con Noelle; Alphonse e Kael tornano da Vanya dopo aver scambiato un po' di crediti per sopperire alle mancanze dell'umano. La conversazione in seguito verte nuovamente su Faust e sul precedente incontro al torneo, ma nessuno dei due ha memoria di lui. 

Electric Sheep si affaccia alla porta; dietro di lei, il medico che continua a operare. Alphonse lo riconosce subito e lo fa presente a Kael, ricordandogli di averlo ritrovato anche nelle prigioni della Vrata. Il Kros lamenta il fatto che il gruppo non l'ha aiutato ai tempi, ma in risposta gli viene detto che con gli sviluppi pericolosi con il mecha, alla fine l'interno della cella si è rivelato essere il posto più sicuro in cui potesse trovarsi. Per scusarsi, Al gli propone di aiutarlo a risolvere i propri problemi. Alphonse continua a interrogarlo sulla dea di cui parla, ma non ottiene molte altre informazioni e gli conferma di avere la soluzione dell'indovinello, ma anche che teme che possa c'entrare Belial oltre Noelle. L'accordo finale è la realizzazione di un dispositivo di sintesi vocale per la liberazione della "dea". Alphonse accetta e gli sussurra in un orecchio la parola d'ordine. Non avendo più necessità di entrare in contatto con Gustaph, Faust termina il lavoro con il braccio di Vanya.
