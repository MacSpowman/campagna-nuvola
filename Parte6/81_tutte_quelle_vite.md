# TUTTE QUELLE VITE

Mia chiude la riunione intimando tutti a riposare, poiché l'ultima missione inizierà il giorno seguente. Tutti sono invitati a cercare informazioni sull'obiettivo della missione, ovvero le creature. Quando Alphonse le chiede se ha qualche idea, il capitano lo trascina con sé nell'ascensore e si chiede se rispondano o meno a qualcuno.

Le creature erano conservate sulla Prinz e probabilmente rispondevano a qualcuno, quindi la nave potrebbe essere un buon punto di partenza, anche perché Kael aveva fatto evacuare tutti i civili. Al non ricorda quante fossero le creature della sua prima missione con il Maestro, quindi non sa rispondere alla domandda di Mia, ma sicuramente non è bastato per completare l'obiettivo. La ragazza insiste sulla necessità di attenersi al piano come occasione per far tornare tutto normale: solo con la collaborazione di tutti, persino di Parnassus che si è rivelato utile: il piano può riuscire e per questo chiede totale fiducia da parte del marito. I dubbi su Kael restano nonostante tutto, quindi nella divisione in gruppi è fondamentale evitare che resti da solo, così i due scelgono Felix come guardiano della nave, nonostante la scelta più saggia di Frei, che potrebbe combattere da solo, e pianificano di lasciare i bambini da 17.

Alphonse suggerisce che l'aiuto dei capitani può tornare utile, così propone di radunare le creature su una di esse, ma la scelta di usare la Prinz è ormai stata presa da Mia. Lo Spettro propone un concilio ristretto per ottenere maggiori informazioni, così il capitano gli chiede di andare a chiamarli.

La gente comincia ad andar via, così Aeria ferma Kael e gli chiede se pensa anche lui che Mia sia completamente impazzita o se vede una logica nel piano. Kael non nasconde le proprie perplessità per la possibilità di radunare tutte le creature, così inizia a fare il punto e omincia a rimettere insieme i tasselli a partire dalla prima missione per il Maestro: ce n'erano almeno una quindicina, tutte uguali, ma il Magis non ricorda molto altro. Emerge però un dettaglio: durante l'esecuzione di Paves, una di loro ha perso una targhetta con il nome Joji. 

>"È importante. Dobbiamo capire chi si occupa di gestire i prigionieri."

Kael ricorda che Vanya aveva parlato del capo delle guardie come proprio sottoposto, così Aeria commenta sulla possibilità di vendetta per le taglie. L'ultimo dettaglio che il Magis ricorda risale all'episodio del tentato rapimento di Michael e della figlia di Pegasus: le creature erano state chiamate da Ishtar, che li aveva venduti ai Naga con i quali aveva contatti. Kael ipotizza un legame con i Mist per il glacies rosso in suo possesso e per la natura delle creature stesse, ma non può averne conferma a causa della morte degli ultimi due per mano di Noah.
Mentre Aeria si accorge dell'importanza delle informazioni, Kael riceve una chiamata urgete da Mia nella sala comandi e non tarda a rispondere, così promette alla ragazza di spiegarle il proprio cambiamento al suo ritorno. 

Frei viene chiamato da Parnassus verso l'ascensore per parlare in privato. Harribel lo nota e, fissando Parnassus, annuisce. Mentre l'ascensore sale, i due restano in silenzio. Lo Sleeb cerca di rompere il ghiaccio commentando il piano, trovando conferma dei propri dubbi. Giunti a destinazione, il padre di Al esce sul ponte appoggiandosi sul proprio bastone, nonostante non ne abbia bisogno.

> "Il capitano ha detto che dobbiamo collaborare, quindi io e te potremmo effettivamente farlo, agendo su due fronti diversi. Io potrei tenerla d'occhio e spingerla a fare ciò che vogliamo! Però, vedi, c'è un altro motivo per cui ti ho chiamato qui. Se ho capito bene, stai creando per te una nuova famiglia e io ti  ammiro molto perché sei l'unico: congratulazioni! Vorrei darti una mano per portare a termine questo tuo obiettivo, quindi se vuoi sapere la mia opinione - e vuoi saperla, sono sicuramente più esperto di te - dovresti mettere al sicuro la tua famiglia quando fai qualcosa di avventato, se non vuoi che succeda loro qualcosa di brutto."

Frei chiede maggiori dettagli, ma Parnassus rimanda il discorso a dopo la missione.

> "La signorina Harribel mi ha detto che è interessata al mio aiuto nei suoi confronti, soprattutto dopo che le ho spiegato il mio progetto. Così potresti tenere i tuoi ragazzi al sicuro, mentre tu crei il mondo di cui hanno bisogno!"

L'unico motivo che spinge Frei a credere all'uomo è il cenno d'intesa di Harribel, così lo ringrazia, ma gli chiede anche un consigio su dove sarebbe meglio tenere al sicuro i ragazzi: portarli tutti in missione sarebbe pericoloso, mentre restare sulla nave con loro e con Harribel li esporrebbe ad altri pericoli. Portarli sulla nave di 17, invece, li metterebbe a rischio a causa delle taglie sulle loro teste.

> "Ho pensato proprio a questo: ciò di cui avete bisogno è protezione e si dà il caso che da poco ho conosciuto persone fidate disposte a proteggere me e le persone da me indicate. Posso chiedere loro di dirigersi immediatamente sulla nave di 17, dove potrebbero affittare un'intera sezione per proteggere Harribel e i ragazzi."

Frei riceve la conferma che sta parlando degli Indomiti della Tesz, così accetta.

> "Sei un buon padre, Freimaurerei."

Parnassus dà allo Sleeb un ultimo consiglio, a suo avviso persino contro i propri interessi: nonostante la fiducia reciproca 

> "Frei, tu sai cos'è successo su Marte, vero?"

In quel momento, il palmare di Frei inizia a squillare, interrompendo la conversazione, che finisce con un sorriso di Parnassus. Mentre Frei si dirige verso la sala comandi, come richiesto dal capitano, Parnassus resta sul ponte a scrutare l'infinito. Lo Sleeb attende l'ascensore, quando vede Aeria uscire. La conversazione, abbastanza circostanziale, verte interamente sul "rispetto per il capitano", in modo abbastanza ironico.

[Riunione]

