# FUORI DALLA CISTERNA

Mia attira l'attenzione del generale della Tesz verso la bomba piazzata dall'Erede, ma l'urlo non fa altro che distrarlo, facendolo cadere nella trappola. Vedendo il modo in cui il generale viene ferito, Frei non esita a lanciarsi nell'azione contro l'Erede usando la spada dei Mist, ma il generale lo ferma, invitandolo a un duello leale. Porter riconosce il generale e nuovamente quest'ultimo viene distratto. Frei acconsente, ma in seguito alla svista, si frappone fra i due.

> "Porter, non ho idea di cosa tu ci faccia qui, ma al momento sono impegnato. Potrò rivolgerti la parola solo alla fine di questo scontro"

Neanche terminato di parlare, il generale lancia un velocissimo attacco a sorpresa contro il proprio avversario, facendolo cadere in ginocchio. Il generale minaccia l'Erede usando il becco olografico che gli spunta dal casco e quest'ultimo, sconfitto, getta le armi.

Terminato lo scontro, il generale chiede a Porter quale sia la situazione, ma subito dopo aver riconosciuto Mia inizia a chiedersi quale sia l'obiettivo dei GEARS e soprattutto inizia a pensare che possano stare servendo i Naga quando vede Kael terminare la scalata. Data la difficile situazione, l'unico modo per convincere il generale è cercare di spiegare la posizione dei pirati nei confronti dei capitani, indicando Pegasus. 

Valenfort è comunque restio a credere loro, soprattutto dopo la pessima immagine che è stata dipinta del Magis nelle due settimane da Naga e propone di aiutare i pirati in cambio di Noelle, che potrà fornirgli delle risposte. Con un tacito accordo, Mia si fa avanti in quanto capitano, assumendosi la responsabilità del patto.

Dopo l'accordo, l'attenzione del generale si rivolge verso Alphonse, che riconosce in quanto suo istruttore. Invita il gruppo a seguirli, dando loro le spalle e avviandosi verso le scale.

Frei si avvicina al generale, chiedendogli di non fare del male alla sorella, ma questi non vuole sentire ragioni se non da Mia e anzi ringrazia lo Sleeb per averlo protetto da un possibile attacco alle spalle. Lo Yomi si ferma e torna indietro ad ammanettare l'Erede sconfitto, promettendogli di tornare indietro nel caso in cui dovesse ricordarsene.

Al avverte Mia di non sottovalutare Valenfort, in quanto molto rigido e meno permissivo di Paves. Frei recupera Pegasus e il gruppo si avvia al seguito del generale, che osserva il capitano della Silgistar e si interroga su come si sia ridotto a fare cose del genere.

Dopo aver chiarito vicendevolmente la propria fretta, Mia chiede di condurli al deposito degli oggetti trafugati e Valenfort propone di anticipare la loro missione in cambio di un favore: salvare il Capitano Gallia, l'unica Yomi che l'abbia mai scofitto.

Kael chiede al generale quale sia la posizione del capitano nella politica della Nuvola. Valenfort spiega la filosofia di Gallia riguardo la neutralità della Tesz, ma vista la guerra civile in corso le cose stanno diventando più difficili. Mia propone un aiuto nei loro confronti, ma a patto che stiano attenti ai Naga che, sfrutterebbero l'esercito per scopi personali e non come supporto ai civili.

Alphonse, preoccupato per la situazione sulla nave dei GEARS, chiede a Kael di chiamare il resto dell'equipaggio per avere aggiornamenti sulla situazione, ma né Aeria né Xanasee rispondono. Tutti sono molto preoccupati, ma soprattutto lo è Mia, che viene tranquillizzata dalla determinazione di Alphonse nel rincongiungersi alla propria famiglia.

Mentre il gruppo si dirige verso la destinazione, Mia spiega a Valenfort il loro percorso dall'arrivo. Dalla fine del corridoio, tante strade si diramano, ma il generale sa dove andare.

> "Si dice che gli Eredi siano mille. Ne avete sconfitti?"

Giunti davanti a una porta, iniziano a sentirsi dei versi di una persona imbavagliata. All'interno vi è un umano imbavagliato. Chiusa la porta, gli toglie la benda dalla bocca.

> "Sono quattro giorni che sono qui..."

Kael si accorge di una ferita cicatrizzata di arma da fuoco sulla spalla e gli chiede se sia stata fatta da un Erede. Dopo aver negato, gli chiede se sia stato un pirata. La risposta affermativa non fa attendere Mia, che gli tappa la bocca e lo uccide. Il gruppo esce da lì e richiude la porta. 

> "Ho formato una piccola resistenza di nascosto con i miei soldati, ma sono stato beccato da quell'Erede. Non so come se la stiano cavando gli altri, ma sono molto preoccupato"

Il gruppo continua a rasentare il muro, giungendo a una stanza più grande con due Eredi che fanno la guardia, ovvero il probabile magazzino delle armi.

Fohen prende l'iniziativa e trascina Frei con sé, avvicinandosi alle guardie, dicendo di essera amici di Gustaph.

La ragazza chiede di provarlo, così Frei si fa avanti, spiegandole il proprio passato. Anche la ragazza è stata liberata dall'amnistia e si aspettava che anche lo Sleeb fosse stato preso dagli Eredi, ma Frei, non trovando risposta, ipotizza che sia non stato preso in quanto non umano. L'altro, stufo della conversazione, decide di lasciare la propria postazione e rinunciare al compito di sorveglianza. 

L'erede, lasciatosi le vesti alle spalle, gira l'angolo e si ritrova di fronte al resto del gruppo. Senza proferire parola, lancia via il cartellino e si professa civile, scappando via. La ragazza, rimasta da sola, non ha alcuna intenzione di impegnarsi a fermare i due, così si offre di aiutare il gruppo nelle loro cose.

Frei trova un'armeria in cui, in un angolo, c'è una scatola piena di armi non militari, tra cui l'equipaggiamento abbandonato dei GEARS. Fohen aiuta Frei mettendoci così tanto impegno che Frei non dà alcun contributo. Quando hanno finito, l'Erede chiede di non dire nulla ai propri colleghi e saluta i due pacificamente.

Mia inizia a rovistare tra le armi e trova il fucila da cecchino al glacies che Noelle ha rubato ai GEARS molto tempo prima. Contrariata dalla relazione complicata con la figlia di Rett, rimanda il discorso a un momento successivo.
