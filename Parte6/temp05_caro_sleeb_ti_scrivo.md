Il corpo di Mia svanisce tra le braccia di Kael, che si ritrova in mano la sua pistola ed un pda protetto da una password, che reca dietro il codice di sblocco. Nessuno capisce veramente cosa stia accadendo, tutti sono confusi, chi si trovava di fronte a Kael ora è in ginocchio. Il Magis, guardandosi intorno, vede l'armatura di Alphonse stesa a terra e quest'ultimo che respira, ma che non sembra essere cosciente: decide così di fare un bel respiro per cercare di tenere un minimo di contegno e si accorge che il drago è in movimento verso una destinazione ignota, con loro al suo interno. Il movimento fa sì che la struttura sferica in cui si trova l'equipaggio si sposti. Kael sospira di nuovo e dice che per il momento non è il momento di piangere.

Frei si accorge che acanto al corpo di Alphonse si trova una specie di crisalide, fatta di Glacies che contine qualcosa al suo interno, quindi decide di illuminare l'interno della sfera per vederne meglio il contenuto, ovvero i due figli di Alphonse. La luce del casco di Frei sveglia Al che si ritrova tutti i suoi sensi e avverte nuovamente i vermi nella sua mano. Al suo fianco, la crisalide con dentro i suoi figli. Frei abbassa la luce e Rick fa sedere meglio Al, al quale chiede se come sta e alla risposta di quest'ultimo si rallegra - finalmente con la propria voce - e lo abbraccia, riportando la speranza del padre, che però fa subito allontanare il fratello dall'abbraccio.

> "Aveva detto che saresti tornato presto."

> "Ma aveva detto che sarebbe andato tutto bene."

Troncando la conversazione, tutti notano che Electric Sheep è accasciata a terra, in stato di shock. Al decide di andare a cercare di consolarla, pur avendo ancora paura del contatto con le altre persone, quindi cerca qualcosa da dirle. La ragazza è sempre più triste ed arrabbiata e porta lentamente la mano ad una pistola alla sua cintura. Al la sottrae prima che possa fare qualcosa di stupido, dicendole che nulla è finito e che c'è ancora una parte di lei qui, che Mia non è del tutto "morta" e non vorrebbe che tentasse "la via più facile". Lei si accascia ancora di più e continua a piangere, ma il discorso dell'umano sembra aver sortito qualche effetto.

Rick si scusa con Al, Xanasee chiede agli altri come stanno. Intanto Alphonse il barista fa notare che lui effettivamente non sta bene, poiché perde sangue dalla ferita che non si cauterizza. Poi parla con Frei dicendo che le dispiace che non sia potuta stargli vicino durante questo momento molto brutto, Frei le dice di non preoccuparsi.

Il gruppo nota che il drago si sta muovendo molto velocemente, così tanto che tutto trema e la sfera inizia a rotolare, Eva e Lynn si ritirano nella giacca di Kael e dicono che c'è una forza che li sta attraendo fuori, verso la punta della sua lingua.
Tutti tranne Frei, Vnaya inclusa, vengono catapultati fuori dal drago, atterrando da qualche parte. Kael viene travolto da Borg e sviene sul colpo. Al si accorge che lo Sleeb è assente e comprende di essere sul ponte di una nave di lusso che non conosce. Trovandosi spaesato, prende i suoi due pugnali, le uniche cose che ha conservato, dalla sua armatura.

Frei rimane nelle fauci del drago, che chiude le sue fauci e se ne va verso una destinazione a tutti ignota. Quando le fauci incominciano ad aprirsi, Frei viene atterrato da una ventina creature e perde i sensi, non prima di sentire delle urla di dolore di alcune di loro. Il suo salvatore è arrivato.

Al sente il passo elegante di Parnassus che lo sta raggiungendo. Il padre approva la decisione che Mia ha preso, non facendo altro che andare tutto a suo favore e si complimenta con Al per aver scelto una donna così speciale. Il figlio non la prende benissimo e si erge di fronte a lui. Parnassus gli toglie l'elmo e alla vista del viso vero di Alphonse ha gli occhi lucidi. D'istinto Al si tiene a debita distanza per abitudine, ma si sente dire che da adesso ci sarà suo padre al suo fianco, che egli non sapeva il piano di Mia e che la reputa una donna molto forte. Al chiede cosa verrà adesso e Parnassus dice che lo proteggerà ed eviterà che succeda un altra cosa del genere, cosa che sarà possibile avendo un equipaggio come quello che hanno intorno a loro. Al è molto colpito dalla cosa e abbraccia istintivamente suo padre. Parnassus gli dice di riposare ma Al cerca di resistere chiedendogli cosa ha in mente adesso ma alla fine cede alla stanchezza.

Kael si risveglia su un letto, con il suo omonimo maggiordomo che gli porta una tazza di tè e gli spiega che l'atterraggio del drago gli ha causato uno svenimento e che ha dormito per sette ore, per poi andare a dare la notizia del risveglio a una persona che aveva chiesto di lui. In sua assenza, Kael sblocca il palmare di Mia usando il codice sul retro: al suo interno c'è una sola cartella con un file di testo chiamato "Randall".

> Mio caro Garrett, mio caro Mirius,
> Ho scoperto qualcosa che dovete tenere nascosto a Mia più tempo possibile. Entrambi sapete quando sarà il momento di mostrarglielo. Nel momento in cui lei seguirà il suo destino e farà ciò che vi ho spiegato io vorrei per lei, questo è ciò che le permetterà di raggiungere l'apice e di guidare l'intera Nuvola nel posto giusto. Grazie a questo, alle indicazioni che qui vi riporto, voglio che mia figlia riveli a tutti la grande menzogna che si nasconde dietro i Naga.
> Per trovare ciò che le serve e dimostrare a tutti quanti di avere ragione, è necessario che si rechi sulla Prinz ed entri nella sala che io allego nella mappa di questo file. Lì, all'interno, vi troverà una stanza. Non so come accedervi, ma ciò che è contenuto lì dentro salverà i Naga, tutto ciò che hanno creato e rivelerà in modo concreto che finora ci si è affidati solalmente ciecamente a qualcuno che ha perseguito i suoi unici obiettivi. Quel qualcuno, naturalmente, dà il nome a questo file.
> Fate in modo che Mia non lo riveli a nessuno. Proteggetela a costo della vita.
>
> Callisto

La mappa contiene una struttura della Prinz che Kael non riconosce.

Alla porta bussa qualcuno e Kael riconosce la voce di Aeria, che viene fatta accomodare. La Magis è lì per ringraziarlo per ciò che è successo nel drago, sulla base di ciò che le due bobine le hanno detto dopo essere uscite dalla giacca di Kael. Quest'ultimo, quando Aeria si siede accanto a lui, scoppia a piangere dopo tanto tempo, seguito da lei. I due si scambiano alcuni pareri sul destino dei GEARS: Aeria vorrebbe tornare da Gustaph, mentre Kael vorrebbe tenere unito il gruppo come ultimo gesto nei confronti di Mia.

Frei, al buio, sente delle voci: sono Gustaph e Noah. I due dapprima sono sorpresi per la sua presenza, poi iniziano a scrutarlo e a interrogarsi sulla natura del suo casco. Frei urla e inizia a muoversi, ma sente tutto il corpo bruciare.

> "No, no! Faresti meglio a startene buono. Sai, sei stato molto dentro quella creatura. Certo, eri nella tua bella luminosa armatura, ma il metallo conduce l'elettricità."

I due continuano a studiarlo e a chiedersi come potrebbero aiutarlo, pur essendo sorpresi. Gustaph gli spiega che deve essere successo qualcosa di strano poiché per un certo periodo ha perso contatto con il drago, così Frei gli rivela solo parte della verità: il gruppo, inseguito da Vanya e dalle sue creature, è stato mangiato dal drago e lì dentro hanno combattuto, dove hanno vinto pur se con una perdita. Gustaph si accorge dell'armatura mancante e Frei spiega che possa essere stato il Monarca, poiché morente. Frei non sa rispondere alla domanda sui sensi del Guerriero Rosso, così la conversazione viene terminata alla richiesta a Noah di accompagnarlo fuori.

Frei si alza, aiutato da Noah, e gli vengono porti dei vestiti. Noah gli spiega che lui e Gustaph hanno scoperto recentemente di avere obiettivi in comune e che i rapporti con Mia sono conflittuali, ma che se avesse deciso di perdonarlo lo comprenderebbe, in quanto la Runa l'ha perdonato.

> "Perché è morta."

Noah lo invita a piangere il capitano per la sua dipartita, conscio che le reponsabilità per il salvataggio della Nuvola non sono più sulle sue spalle.

> "Sappi che hai fatto la tua parte. Sarai sicuramente ricompensato... Se non tu, i tuoi successori. Sei una delle brave persone di questo posto. Molto bene! Da qui saprai orientarti da solo, ci sei stato molte volte."

Giunti all'esterno, Frei riconosce di essere stato fino a poco prima in quella che un tempo era la base del Maestro.

> "Frei, ho una richiesta. Gustaph è troppo orgoglioso per rivolgersi a te, ma io non mi faccio problemi. Che ne diresti se io e te organizzassimo insieme un piccolo piano per tenere sotto controllo il Monarca? Possiamo formare un piccolo trio segreto! Il nostro obiettivo è uscire via da questo blocco in cui siamo incagliati. Per farlo però ci serve una fonte di energia difficilmente ottenibile da qualcosa di presente in questa flotta - diciamocelo. Quindi, se è la Runa che ci tiene qui, penso che lo smacco più grande nei suoi confronti sia sfruttare lei stessa per riuscire a scampare da questo problema in cui siamo caduti. Non è necessario portarcela appresso: per fortuna la Runa si autosostiene e, come essa, sospettiamo che lo facciano anche le sue creature. Per la precisione, vogliamo utilizzarne una per attivarne un'altra. Quello che ci serve tu faccia è rendere il Monarca inoffensivo. Vedrai, ne gioverà il futuro di noi tutti. Gustaph crede ancora di poter far qualcosa per farlo ragionare, ma lo sai anche tu che ormai è completamente fuori di testa e non riesce nemmeno a tenere il controllo sulla propria creatura. Conosco io qualcuno che sarebbe in grado di farlo. Gustaph ha un piano e io mi fido di lui: questo piano avrà successo e ha in serbo per me e per te qualcosa di grandioso, se vorrai aiutarci. Questo qualcosa è la possibilità di concretizzare i tuoi desideri per il futuro. Il Monarca non ha più nulla da offrire a tutto ciò. Gustaph ci ha semrpe provato a dargli una mano, anche aiutandolo a riottenere un po' di potenza, ma possiamo vedere bene che non è servito a molto, perché il Monarca non è adatto a possedere il Guerriero Rosso. Quello che serve ora è proprio che esso passi di mano. Aiutaci a liberarci del Monarca!"

Noah invita Frei a tornare dai propri amici, suggerendo che le sue azioni parleranno per lui per poi tornare all'interno della struttura, chiudendo la porta a chiave.
