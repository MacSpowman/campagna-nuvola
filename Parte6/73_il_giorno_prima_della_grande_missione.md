# IL GIORNO PRIMA DELLA GRANDE MISSIONE

Aeria accompagna Kael verso le stanze perché possa riposare e gli ripulisce l'occhio ancora sanguinante. La Magis è preoccupata per ciò che gli è successo, ma soprattutto per la rivelazione che il suo compagno ha avuto. Kael le chiede della Macchina di Rowan, questa volta nella speranza di poterla utilizzare correttamente.

> "Devo farti vedere una cosa. Quello che ti avevo portato era un prototipo che io e Xanasee abbiamo costruito, soprattutto lei. Ci siamo basate sulle informazioni che abbiamo trovato sulla Isiko."

Aeria cerca nei cassetti della propria camera, da cui tira fuori un palmare che porge a Kael. Allo sblocco, automatico, Kael vi trova un libro firmato di suo pugno.

> "Quando l'ho trovato nella libreria, sapevo che sarebbe potuto tornare utile: in fondo, sei sempre tu no? Ho dovuto fare un po' di domande e ho dovuto ricontattare il proprietario del posto, che conoscevo. Sono stata io stessa a consegnare questo libro molto tempo fa. Al tempo ho pensato che questa conoscenza era stata usata per perseguire i tuoi obiettivi, ma magari qualcuno avrebbe potuto sfruttarla per qualcosa di più... positivo."

Kael, tiratosi su di morale, non riesce a trattenere l'entusiasmo e i complimenti verso la ragazza, eppure si sorprende dell'ironia nel doversi affidare al vecchio sé, che non conosce e soprattutto che disprezza tanto. Aeria però confida in ciò che è diventato e nel fatto che interrompendo tutti i legami con il passato il Magis possa superare le difficoltà: per questo, vuole allontanarsi.

Prima di riposare, Kael cerca l'occhio meccanico nella borsa per consegnalo a Michael per una revisione. Il Magis si chiede se la Macchina di Rowan possa essere miniaturizzata, ma nessuno dei due sa darsi una risposta: forse però 17, che è stata una scienziata, potrebbe dare una mano.

> "Adesso non sei più da solo, Kael. Ora puoi contare su di noi."

Nelle prigioni i bambini sono impegnati con i preparativi per la partenza, ma Michael si ferma comunque un attimo per ascoltare la richiesta. Echo si sente un po' triste per il cambio di nave.

> "Harribel ci ha detto che verremo affidati a degli amici di Parnassus"

La notizia sconvolge Kael e Aeria allo stesso modo, ma quando apprendono che si tratta degli Indomiti la tensione sparisce. Dopo aver augurato affettuosamente una buona notte a Michael ed Echo, i due tornano alle camere.

Dopo che Kael è stato portato via, Alphonse, Mia e Frei sono ancora in sala comandi. Al inizia a chiedersi quale sia il tranello, o se magari possano conoscere il loro piano. Mia riferisce a Frei del riepilogo che lo Spettro sta facendo: con l'ausilio di una scialuppa guidata da Porter e Rick, Mia e Al dovrebbero recarsi alle riserve, dove solo quest'ulitmo enterà per affrontare le creature. Nel caso qualcosa andasse storto e la scialuppa dovesse essere attaccata, la nave dei GEARS interverrà come copertura.

Frei appoggia il piano di Al, ma suggerisce di portare altri membri dell'equipaggio da lasciare nelle retrovie della Navitas come supporto sia all'attacco, sia alla fuga. Alphonse suggerisce che Aeria, in qualità di generale in carica, possa avere la giusta autorità per chiedere aiuto alle guardie locali, mentre Frei propone un intervento di squadra dei GEARS. Nel caso in cui i Naga possano attaccare la nave, potrebbe inoltre essere necessario lasciare qualcuno a bordo.

Mia propone di scegliere altri nomi: Kael nello stato attuale non è un candidato, mentre Frei si offre volontario. I Naga rimasti non sono tanti, ma Vanya e Belial sono comunque in giro; inoltre Alphonse teme che possa accadere qualcosa a Mia. Il capitano dei GEARS sottolinea questa paura, chiedendosi come sia possibile che non tema per sé stesso: Al pensa che il suo corpo sia indistruttibile e che comunque, nel caso dovesse succedere qualcosa, il Guerriero Rosso non resterebbe fermo. Non è ben chiaro su cosa accadrà al completamento degli obiettivi, ma è una strada su cui bisogna rischiare.

La discussione si chiude con chi dovrà restare da 17.

> "Chi non è in grado di aiutarci combattendo andrà sulla nave di 17 e dovrà restarci: i ragazzi, Felix. Parnassus? Per Harribel, Frei, che mi dici? Lei sarebbe la più adatta a sorvegliare la parte di equipaggio indifeso!"

Frei fa presente che a proteggerli ci saranno degli alleati di cui si fida, così Mia e Alphonse si tranquillizzano. Alla fine della discussione, a prescindere dall'attacco a tenaglia di Aeria e Frei, quest'ultimo suggerisce che comunque chi voglia unirsi allo scontro con le creature venga accettato, trovando consenso con il capitano. Salutando lo Sleeb, due sposi lasciano la sala mano nella mano.

Mentre attende l'ascensore, al momento occupato da Kael e Aeria, Mia si rivolge ad Alphonse raccontandogli i propri sospetti sulla perdita delle proprie forze e i dubbi sulla possibilità di tornare come prima. Al sa che non è possibile che tutto torni come prima, quindi cerca di convincerla a diventare una persona migliore. I consigli del marito mettono in discussione l'orgoglio della ragazza, che inizia a perdere le staffe. Al cerca di tranquillizzarla sul fatto che, potendo percepire la vicinanza con la creatura, la terrà per ultima.

Il litigio prosegue con Mia che rinfaccia ad Alphonse che tutte le decisioni che sono state prese fino a quel momento erano responsabilità di quest'ultimo, ma comunque li hanno portati a quella situazione. Il piano è stato modificato con quello di Al senza il benestare degli altri, così Alphonse replica chiedendo di aggiornare il resto dell'equipaggio il giorno seguente.

Frei se ne va e scende nelle prigioni, dove trova Michael che armeggia con un oggetto meccanico: lo Sleeb si accorge che è l'occhio di Kael e gli raccomanda di non passare la notte in bianco cercando di ripararlo. Michael fa presente che Harribel, allontanatasi precedentemente, non è ancora tornata, ma che comunque era calma e tranquilla. Dopo aver coccolato un po' i ragazzi, Frei torna nella propria cella, dove si mette ad aggiornare il proprio diario e ad aspettare la propria ragazza.

Harribel arriva proprio in quel momento e si siede accanto a Frei. La ragazza pensa che forse possa contribuire alla causa partecipando in prima linea, ma lo Sleeb trova che la situazione sarà più tranquilla se lei resta con i ragazzi. Frei sposta poi la discussione sulla riunione del giorno seguente e fa anche il punto della situazione su ciò che è stato detto nel privato.

> "Certo che Alphonse e Mia, entrambi con queste manie di protagonismo, si sono proprio trovati. Ma a proposito dei ragazzi, hai parlato con Parnassus? Non so quanto sia diverso da quello precedente, ma questo mi è sembrato proprio opposto a quello che ha fatto ciò che ha fatto a Otto... Spero che si riveli affidabile come sembra e che possa veramente dare una mano a Mia. Non conoscevo così bene i miei vecchi compagni, ma sarò lì con loro, poi 17 ci deve un po' di favori!"

Dopo aver parlato dei timori su ciò che sta per accadere e di quanto il loro sogno si stia avverando un passo alla volta, i due si addormentano.

Kael e Aeria tornano nella stanza di quest'ultima. Quando Aeria si accomoda e invita Kael a fare lo stesso, il Magis torna verso la propria stanza per ultimare i preparativi, ma dopo neanche un passo, trova fuori dalla porta una valigia con tutti i propri averi. Kael non vede nessuno, ma pensa che possa essere stato il figlio, così decide di ringraziarlo il giorno dopo. Portata la valigia nella camera, il Magis controlla che ci sia tutto e in particolare che il libro sulla pesca e l'hard disk del Maestro siano lì. Infine, trovati i fogli sui NAGA, li sfoglia cercando informazioni su Macheath: non è nota la sua data di nascita. Riprendendo infine una battuta di Aeria, Kael si appunta sul taccuino alcuni anagrammi del nome dell'umano.

Al mattino seguente, Frei si risveglia trovando Harribel che si appronta a ultimare la valigia. Quando se ne accorge, la ragazza commenta il sonno pesante dello Sleeb e gli chiede di svegliare i ragazzi: a causa del risveglio recente, però, non si accorge che Echo è davanti a lui e le pesta una gamba. L'urlo della bambina sveglia tutti gli altri compagni della sala e Harribel corre a calmarla. Frei, nel panico, se ne va verso l'ascensore e sale verso un piano a caso.

Questo piano è la sala del Capitano, dove Al è sveglio e sente l'ascensore aprirsi. Guardando attraverso lo spioncino della porta, lo Spettro vede lo Sleeb bianco in volto che, resosi conto di dove si trova, se ne va sul ponte. Mia intanto sta ancora dormendo.

Al tenta di contattare mentalmente Siri, che quando risponde si accorge che non si tratta della voce con cui parla di solito. Quando Al si presenta, Siri gli chiede "se ha la visione e adesso non più più occhiare". Al, fraintendendo, dice che non riesce più ad averne e quando comprende l'errore, mette in dubbio la fiducia che Siri nutre nei suoi confronti. Lo Spettro le chiede di prendersi cura di Michael, di Echo e di Harribel.

> "Io voglio fare le missioni perché voglio incontrare una persona. Io mi ricordo che mi aiutava sempre prima che stessi male, ma poi non l'ho rivista più. Io so che si è avvicinata a me e forse mi sta cercando e mi vuole ancora bene. So che questa persona mi voleva bene e mi proteggeva come faceva Freimaurerei, ma ci siamo separati. Non so se è la persona che mi parla sempre - sento tante persone che mi parlano. Desidero svolgere tante azioni così che possa ritrovarlo. Sento che anche lui mi sta cercando e non mi trova e io devo farmi ritrovare. Quello che mi sta cercando e la voce che mi parla sempre non hanno la stessa voce, ma so che questa non parla come te quindi non lo so ripetere. Ho iniziato a sentire questa voce a un certo punto e non ha più smesso. È successo appena prima di diventare così, ma io non so chi sei e perché vuoi sapere queste cose, quindi non mi parlare più."

Al, tagliando corto, le dice di rivolgersi a Frei per queste cose. Appena finito di parlare, si accorge che Mia è già in piedi. Ovviamente il capitano è sveglio e ha sentito la maggior parte della conversazione. In qualche modo lo Spettro trova che quel tipo di comunicazione sia diverso e meno naturale di ciò che avviene con lei. Mia, però, speranzosa, ricorda al marito che questo sarà l'ultimo giorno prima che tutto ciò finisca. Dopo aver confrontato le speranze e le preoccupazioni sull'equipaggio, Mia diventa eterea e si sposta verso il ponte.

> "Vieni con me, amato, questa è l'ultima volta che potremo farlo!"

In una danza giocosa, Mia inizia a svolazzare allegramente tra le torri della nave, fluttuando sui pennoni come un'equilibrista. Alphonse la segue e lei inizia a ridere, soprattutto cogliendo l'ironia su come stia utilizzando i poter della Runa per divertirsi. Finito il volo, la ragazza torna sul ponte e viene seguita da Al che però è molto più rigido di lei.

> "Fortuna che siamo i primi, abbiamo questo piccolo momento per noi."

E lasciandosi cadere, scivola tra le braccia di Al, che la asseconda, tentando di ballare. 

> "Sai che ti dico, Alphonse? Se dovessi morire oggi non m'importerebbe. Sono felice. L'equipaggio ha bisogno di me, ma anch'io ho bisogno di loro. Sento che andrà bene, Al. Possiamo fare tutto se siamo uniti. Ieri ho lasciato che le emozioni avessero la meglio su di me, ho sbagliato."

Nel mentre, Frei arriva sul ponte.

Kael, svegliato da Aeria che lo sfiora con le dita, si sente riposato e pare non risentire della perdita dell'occhio. I due magis iniziano a discutere sulla situazione della Navitas: l'apprensione di Aeria è evidente, dato anche il suo ruolo di generale, mai revocato e sperando che Atlas stia resistendo. Questi sentimenti sono molto vividi anche a causa della sua perdita di memoria. Lei afferma che anche se avesse avuto una missione da Gustaph, non la ricorderebbe.

Bussano alla porta: Kael va ad aprire e trova il tentacolare sulla soglia che lo saluta. Kael lo ringrazie per la borsa, così scopre che a quanto pare il figlio abbia fatto lo stesso con altre valigie. I due vanno verso l'ascensore, diretti verso il ponte e iniziano a conversare del più e del meno. Kael porta la conversazione sul suo occhio. Il tentacolare porta proprio lì uno dei suoi tentacoli e inizia a scannerizzarlo con una luce, dopodichè trascrive dei dati su un foglio che Kael però non riesce a decifrare, con lo stupore del suo interlocutore.
Ciò che il Magis riesce a comprendere è che i dati sono uno storico della sua testa partendo dalla sua nascita, come le dimensioni del cranio, lo sviluppo del cervello e dell'abilità mentale. I due hanno sicuramente delle cose da recuperare, almeno secondo la visione del padre, ma l'espressione del tentacolare è indecifrabile.

Tutti iniziano a radunarsi sul ponte e quando ci sono tutti Mia riferisce i cambiamenti al piano.

> "Come potete vedere, sta arrivando una scialuppa dalla nave di 17 e sta arrivando 06. Le cose potrebbero farsi pericolose, quindi Michael, Echo, Felix e Siri e tu: voi andrete."

Mia indica anche il tentacolare, che lascia cadere i bagagli in preda allo sconforto. Kael cerca di confortarlo.

> "Serve qualcuno che vi protegga, per questo incarico ho pensato a te, Harribel."

Parnassus, che li seguirà è più che contento della notizia di godersi una "vacanza" su una nave da crociera e augura il meglio ai propri figli, in particolare chiamando Alphonse con questo nome. Rick gli indica 12, così Parnassus lo invita ad aggiungersi al gruppo, ritenendo che nessuno si fidi di lui. Mia e Alphonse prendono le difese dell'Indomito.

> "Capitano, lei si fida troppo facilmente delle persone. È una piccola debolezza, ma..."

Parnassus si offre di proporre nuovi piani interessanti ai GEARS dopo la missione, ma Mia ignora la proposta, sollevata di liberarsene temporaneamente. Mia infine ricapitola il piano, spiegando che lei, Alphonse, Frei, Aeria e Porter si dirigeranno sulla Navitas, seguiti da Rick come pilota di riserva su suggerimento di Al. Frei e Aeria si apposteranno ai lati della riserva, pronti a un attacco a tenaglia nel caso le cose si dovessero mettere male per Alphonse, che agirà da solo.

Alla notizia, Felix ed Electric Sheep tirano un sospiro di sollievo, mentre una fascia più larga dell'equipaggio è perplessa. Mia si assume la responsabilità della decisione e propone all'equipaggio di unirsi alla squadra delle retrovie e, vista la situazione, chiede all'equipaggio di gestirsi in sua assenza. Il capitano propone a Kael di rassicurare la popolazione, ma il Magis fa presente che la sua taglia potrebbe rendere le cose complicate, così decide di andare a parlare con Atlas per scoprire eventuali trappole dei Naga.

Rock si propone come membro della retrovia, soprattutto perché è da molto che non prende parte a una missione così importante. Fohen, invece, non si è ancora ripresa, così decide di restare sulla nave per occuparsi dell'equipaggio in assenza di Mia. Fohen ritiene che l'aria che c'è a bordo non le sembra molto positiva a causa di Borg: ciò fa infuriare Mia. Fohen torna quindi alla propria stanza senza altre parole.

Sulla nave resterebbero quindi Fohen, Xanasee, Electric Sheep, Roxanne e Borg. Eva e Lynn non potrebbero essere affidate a Kael, soprattutto dopo l'accaduto con l'altro bobino, così Mia chiede loro se abbiano terminato l'allenamento. Poiché non sono ancora in grado di difendersi come si deve, Mia chiede ad Alphonse, il barista, di tenerle d'occhio lì sulla nave. Sul ponte resteranno tutti tranne Fohen e si occuperanno di difendere i quattro sottocoperta.

Borg interviene:

> "Posso fare una domanda? Cos'hanno quelle due in più di noi? A quanto pare nessuno qui ha intenzione di parlare di certi argomenti"

Al si avvicina a Borg e gli comunica attraverso Mia che anche loro sono parte della famiglia e quindi vanno protette in quanto deboli, ma che allo stesso tempo non possono essere lasciate a bordo dell'altra nave vista la situazione"

> "Sì, certo, parte della famiglia... Capisco! Allora, visto che il capitano è stato così onesto con noi e ci ha spiegato tutto su queste creature, noi ce ne occuperemo, nonostante qualcuno si sia dimostrato contrario alla cosa. Credo che sia il caso che qualcuno resti qui a difendere le due signore!"

Electric Sheep e Roxanne gli tirano un'occhiataccia. Roxanne interviene citando Rick, che interviene prontamente contro Borg.

> "Hey, amico, non ti ho mai visto così! Non lasciare che la testolina rosa qui presente ti distragga da chi sei veramente. Certa gente è meglio perderla che trovarla!"

Nonostante Rick gli risponde a tono, Borg gli fa presente che anche lui si sta costruendo una rete di amicizie e che non ha bisogno della protezione di Rick. Al guarda Frei, ma mentre i due comunicano gesticolando, giunge 06 che fa salire il gruppo; Michael, prima di salire a bordo, corre verso Frei ad abbracciargli una gamba per salutarlo, ricevendo altre raccomandazioni da lui. Siri, avvicinandosi, lo rassicura.

Xanasee si avvicina per salutare il fratello.

> "Frei, torna sano e salvo perché al tuo ritorno vorrei mostrarti una cosa a cui sto lavorando. Purtroppo non ho fatto in tempo a finirla, ma so che ti tornerà utile!

Lo Sleeb le raccomanda di badare a Fohen e di tenere d'occhio Borg; appoggiandosi poi alla decisione di Mia di lasciarla sulla nave, resta lusingata del fatto di non essere considerata debole, pur non sentendosi al livelo di Aeria.

Michael corre poi a porgere l'occhio a Kael, tirato a nuovo in pochissimo tempo. Michael poi racconta anche di come Parnassus gli abbia promesso di farlo lavorare sugli Indomiti a bordo della nave, così appena il ragazz se ne va Kael riferisce preoccupato la cosa a Frei. In lontananza il tentacolare, un po' stizzito, saluta il padre, ma nonostante le raccomandazioni di quest'ultimo, che gli dice che potrà iniziare a lavorare sui dati, quest'ultimo è molto contrariato, al punto da tirare un forte schiaffo al ponte con un tentacolo. Il figlio di Kael, quindi, sale a bordo.

Eva e Lynn sono preoccupate che l'equipaggio si sia spaventato per ciò che è successo loro nell'ultimo periodo, ma Al coglie l'occasione per ricordare loro che vuole loro bene e che la situazione sulla nave potrebbe essere pericolosa. Le due bobine confidano comunque nelle capacità di Roxanne ed Electric Sheep, ma comunque sanno di avere un vantaggio grazie alle loro abilità. Alphonse raccomanda loro di prendersi cura di Fohen e di non entrare nell'armatura. Di rimando, Lynn chiede loro di prendersi cura Kael, per poi immergersi nel pavimento.

Eva chiede delucidazioni sull'obiettivo dei GEARS, così lo Spettro le spiega che per quanto i GEARS siano una "casa" per le due, hanno bisogno di un posto sicuro su cui stabilirsi in pace, senza il timore di essere minacciati. Eva, augurando loro la buona riuscita della missione, se ne va dentro il pavimento.

Da quando ha scoperto il ruolo di Rick nella missione, Porter inizia a parlare amabilmente con lui e Al se ne accorge. Rick quindi replica parlando a tutti:

> "Vi andrebbe bene se sono il secondo in comand- Alla guida?"

Il gruppo annuisce e Porter lo sostiene, per poi accomodarsi con lui ai posti dei piloti. Mia annuncia ufficialmente l'inizio dell'operazione "Ultimo senso". La donna rimarca la stima che prova per il proprio equipaggio e che nonostante non sappia cosa accadrà quando l'obiettivo sarà abbattuto, ma si fida di loro e sa che andrà tutto bene.
