# NEL BRACCIO DELLA MORTE

Due frecce normali, due ignote (diverse), due esplosive

Mia nota che il combattimento è terminato, così si avvicina a Pegasus e gli chiede perché il Capitano non sia intervenuto nello scontro. In tutta risposta, estrae un palmare dalla tasca dello Yomi e lo passa alla pirata. Fohen si accorge che la Kros sta per vomitare e la lancia a terra, prima di domandare dove siano finiti Porter e Kael e si chiede se sia il caso di andare ad aiutarli a recuperare Valenfort.

Mia legge il documento sul palmare, scoprendo attraverso Pegasus che lo Yomi è un informatore e che attraverso di lui può portare avanti le proprie ricerche personali. Al chiede di cercare dati su Gallia: il Capitano trova tanti file di vecchia data, suggerendo una lunga attività del proprio prigioniero. Dopo un breve scambio di frecciatine tra i due leader, gli unici che restano indietro sono Frei e Pegasus stesso, che si chiede come mai abbiano rapito Valenfort, sorpreso del fatto che i GEARS continuino a tenerlo d'occhio e non l'abbiano abbandonato prima.

Per terra, il tank è ricoperto di un liquido al glacies, mentre la Kros, dopo aver vomitato, sviene. Il ranger giace invece privo di vita vicino a una parete incrinata.

> "Per fortuna sono riuscito a zittirlo per un po'. Dovrei portarlo con me, ma darei troppo nell'occhio... Avrei proprio bisogno delle sue conoscenze. Temo che dovrò andare altrove per ottenere le informazioni che mi servono da altri Eredi."

Kael continua il proprio inseguimento all'esterno. L'Erede in fuga è in mezzo a una calca, cercando di sfuggire loro. Porter si accorge che non ci sono Eredi, ma suggerisce al Magis di camuffarsi evitando l'attenzione della folla.

I due raggiugnono l'Erede, ma alcune persone ostruiscono la strada. La gente ha cominciato a temere gli Eredi, soprattutto la Kros per il prigioniero che porta con sé. Mentre Kael e Porter decidono cosa fare, Fohen li raggiunge alle spalle e sottovoce consiglia di non attaccarla, ma di seguirla per scoprire dov'è diretta.

Mia tocca il volto di Alphonse e, accarezzandolo, gli fa tornare la vista. Nessuno dei due sa cosa sia successo o come potessero saperlo. Al suggerisce che sia stata la Runa, ma aggiunge di non dover preoccuparsi per il momento. Il receptionist, a cui hanno tolto il bavaglio, resta inquietato dalla conversazione di Mia con lo Spettro, quando all'improvviso il Capitano dei GEARS si accorge di qualcosa nei file. Al guarda fuori e riconosce l'armatura di Fohen in lontananza, ma la distanza impedisce loro di intervenire.

Mia parla delle informazioni trovate: il vecchio nome di Al compare tra quelli di un registro di un'organizzazione di sicari. Nonostante siano passati almeno dieci anni, Mia crede che possa essere il momento di scoprire ciò che c'è dietro la questione, potendo essere collegato agli ultimi avvenimenti. Al chiede di rimandare la discussione a un secondo momento, ma Mia insiste pensando che sia tutto collegato, suggerendo che sia il momento di dimostrare il coinvolgimento di Eleanore nella faccenda.

Pegasus e Frei si ricongiungono al gruppo. Mia spiega la situazione ai due, ma Frei racconta della visione, aggiungendo di dover tornare di corsa dal resto dell'equipaggio. Alphonse inizia a indagare su come funzioni lo spostamento delle Navi chiedendo al Camus.

> "Periodicamente il Capitano dovrebbe indicare o correggere la rotta, ma ormai orbitiamo intorno al Pianeta Prinz da troppo tempo. Per prendere la Tesz bisogna necessariamente raggiungere il Consiglio del Capitano, perché l'ordine può venire solo da lei. È per questo che la sua scomparsa prolungata mi preoccupa. Per avere l'accesso agli ambienti privati abbiamo bisogno di un Erede."

Data l'urgenza della situazione, l'unico Erede disponibile è quello che ha rapito Valenfort; il tempo che hanno a disposizione però potrebbe non consentire di recuperare sia Garrett, sia Sun. Frei viene lasciato indietro a liberare il receptionist, a cui viene chiesto di non parlare, ma che comunque ringrazia Frei per il gesto e gli dona un altro palmare, caduto agli Eredi mentre lo catturavano. Senza esitare Frei lo conserva in tasca e raggiunge il resto del gruppo per consegnarlo a Mia.

Al propone di accenderlo per controllarne il contenuto, ma all'avvio viene richiesta una password, così l'indagine viene rimandata a un secondo momento, quando ci sarà anche Kael.

Dal gruppo posteriore, Pegasus saluta i suoi compagni:

> "Senti Mia, capisco che avete i vostri impegni, ma anch'io ho i miei. Devo andare in un posto ben specifico per cercare le informazioni che mi servono. Ci incontreremo ancora e allora vi comunicherò le mie scoperte. Grazie per l'aiuto."

Mia gli raccomanda di non fare i nomi dei GEARS e Pegasus si congeda.

Sicura di non essere seguita, l'Erede raggiunge altri due colleghi, che iniziano a seguirla. È molto agitata perché non ha avuto notizie dai propri compagni. Kael nota che uno dei due si distacca perché attratto da qualcosa, così il Magis chiede a Fohen di seguirlo. La ragazza annuisce e continua a pedinarlo. Il resto del gruppo si accorge dell'avvenimento.

I due Eredi giungono di fronte a un grosso edificio opulento. Porter spiega che si tratta delle prigioni chiamate "Il Braccio della Morte".
